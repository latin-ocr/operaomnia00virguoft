390 P. VIRGILII MARONIS

Aut crocus alterna conjungens lilia caltha,
Sparsaque liminibus floret rosa,—-nunc age, divae,
Praecipue nostro nunc aspirate labori,
Atque novum aeterno praetexite honore volumen. 100
Sunt Pandioniis vicinae sedibus urbes,
Actaeos inter colles et candida Thesei
Purpureis late ridentia litora conchis,
Quarum non ulli fama concedere digna
Stat Megara, Aetaei quondam munita labore
Alcathoi, Phoebique 3 deus namque affuit illi:
Unde etiam, citharae voces imitatus acutas,
Saepe lapis recrepat Cyllenia munera pulsus,
Et veterem sonitu Phoebi testatur honorem.
Hanc urbem, ante alios qui tum florebat in armis, 110
Fecerat infestam populator remige Minos,
Hospitio quod se Nisi Polyidos avito,
Carpathium fugiens et flumina Caeratea,
Texerat. Hunc bello repetens Gortynius heros
Attica Cretaea sternebat rura sagitta.
Sed neque tunc cives, neque tunc rex ipse veretur
Infesto ad muros volitantes agmine turmas
Ducere, et indomita virtute retundere mentes,
Responsum quoniam satis est meminisse deorum.
Nam capite a summo regis, mirabile dictu, 120
Candida caesaries ; florebant tempora lauro ς
At roseus medio fulgebat vertice crinis,
Cujus quam servata diu natura fuisset,
Tam patriam incolumem Nisi regnumque futurum,
Concordes stabili firmarunt numine Parcae.
Ergo omnis caro residebat cura capillo,
Aurea solemni comtum quoque fibula ritu
Mopsopio tereti nectebat dente cicadae.
Nec vero haec vobis custodia vana fuisset,
Nec fuerat, nisi Scylla, novo concepta furore, 130
Scylla, patris miseri patriaeque inventa sepulcrum,
Ο nimium cupidis si uon inhiasset ocellis!

 

