148 Ρ. VIRGILII MARON IS

Et nunc aequali tecum pubesceret aevoss

Hos ego digrediens lacrimis affabar obortis:

‘ Vivite felices, quibus est fortuna peracta

J am sua: nos alia ex aliis in fata vocamur.

Vobis parta quies ς nullum maris aequor arandum ;

Arva neque Ausoniae, semper cedentia retro,

Quaerenda. Effigiem Xanthi Trojainque videtis,

Quam vestrae fecere manus, melioribus, opto,

Auspiciis, et quae fucrit minus obvia Graiis.

Si quando Thybrim vicinaque Thybridis arva 500

Intraro, gentique meae data moenia cernam,

Cognatas urbes olim populosque propinquos

Epiro, Hesperia,——-quibus idem Dardanus auctor ν

Atque idem casus‚—unam faciemus utramque

Trojam animis. Maneat nostros ca cura nepotes?
“Provehimur pelago vicina Ceraunia juxta,

Unde iter Italiam cursusque brevissimus undis.

Sol ruit interea, et montes umbrantur opaci ε

sternimur optatae gremio telluris ad undam,

Sortiti remos, passimque in litore sicco 510

Corpora curamus ; fessos sopor irrigat artus.

Necdum orbem medium Nox horis acta subibat :

Haud segnis strato surgit Palinurus, et omnes

Explorat ventos, atque auribus aera captat ;

Sidera cuncta notat tacito labentia coelo,

Arcturum, pluviasque, Hyadas, geminosque Triones,

Armatumque auro circumspicit Oriona.

Postquam cuncta videt coelo constare sereno,

Dat clarum e puppi signum : nos castra movemus,

Tentamusque viam, ct velorum pandimus alas. 520

Jamque rubescebat stellis Aurora fugatis 3

Quum procul obscuros colles humilemque videmus

Italiam. Italiam primus conclamat Achates ;

Italiam loeto socii clamore salutant.

Tum pater Anchises magnum cratera corona

Induit, implevitque mero, divosque vocavit

