AENEIDOS LIB. ΙΙΙ. 145

Longa procul longis via dividit invia terris.
Ante et Trinacria lentandus remus. in unda,
Et salis Ausonii lustrandum navibus aequor,
Infernique lacus, AEaeaeque insula Circae,
Quam tuta possis urbem componere terra.
Signa tibi dicam ; tu condita mente teneto :
Quum tibi sollicito secreti ad fluminis undam
Litoreis ingens inventa sub ilicibus sus, 390
Triginta capitum fetus enixa, jacebit,
Alba, solo recubans, albi circum ubera nati:
Is locus urbis erit, requies ea certa laborum.
Nec tu mensarum morsus horresce futuros ;
⁷ Fata viam invenient, aderitque vocatus Apollo.
Has autem terras Italique hanc litoris oram,
Proxima quae nostri perfunditur aequoris aestu,
Ἴ Effuge : cuncta malis habitantur moenia Graiis.
‘ Hic et Narycii posuerunt moenia Locri,
Et Sallentinos obsedit milite campos 400
Lyctius Idomeneus 3 hic illa ducis Meliboei
Parva Philoctetae subnixa Petelia muro.

Quin, ubi transmissae steterint trans aequora classes,
' Et positis acris jam vota in litore solves ;
Purpureo velare comas adopertus amictu,
Ne qua inter sanctos ignes in honore deorum
Hostih's facies occurrat, et omina turbet.
Hunc socii morem sacrorum, hunc ipse teneto ;
Hac casti maneant in religione nepotes.
Ast, ubi digressum Siculae te admoverit orae 410
Ventus, et angusti rarescent claustra Pelori,
Laeva tibi tellus, et longo laeva petantur
AEquora circuitu 3 dextrum fuge litus et undas.
Haec loca, vi quondam et vasta convulsa ruina,
Tantum aevi longinqua valet mutare vetustas !
Dissiluisse ferunt, quum protenus utraque tellus
Una foret ; venit medio vi pontus, et undis
Hesperium Siculo latus abscidit, arv aque et urbes

n

 

 

