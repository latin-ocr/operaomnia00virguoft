AENEIDOS LIB. VI. 213

“ Infelix Dido, verus mihi nuncius ergo
Venerat, exstinctam ferroque extrema secutam ε
Funeris heu tibi causa fui ἔ Per sidera juro,
Per SuperOS, et si qua fides tellure sub ima est,
Invitus, regina, tuo de litore cessi. 460
Sed me jussa deum, quae nunc has ire per umbras,
Per loca senta situ cogunt noctemque profundam,
Imperiis egere suis; nec credere quivi
Hunc tantum tibi me discessu ferre dolorem.
Siste gradum, teque aspectu ne subtrahe nostro.
Quem fugis? extremum fato, quod te alloquor, hoc est.''
Talibus AEneas ardentem et torva tuentem
Lenibat dictis animum, lacrimasque ciebat.
Illa solo fixos oculos aversa tenebat ;
Nec magis incepto vultum sermone movetur, 470
Quam si dura silex aut stet Marpesia cautes.
Tandem corripuit sese, atque inimica refugit
In nemus umbriferum ; conjux ubi pristinus iffi
Respondet curis, aequatque Sychaeus amorem.
N ec minus AEneas, casu percussus iniquo,
Prosequitur lacrimans longe, et miseratur euntem.

Inde datum molitur iter. Jamque arva tenebant
Ultima, quae bello clari secreta frequentant.
Hic illi occurrit Tydeus, hic inclytus armis
Parthenopaeus, et Adrasti pallentis imago. 480
Hic multum fieti ad superos belloque caduci
Dardanidae : quos ifle omnes longo ordine cernens
Ingemuit, Glaucumque, Medontaque, Thersilochumque,
Tres Antenoridas, Cererique sacrum Polyphoeten,
Idaeumque, etiam currus, etiam arma tenentem.
Circumstant animae dextra laevaque frequentes}
Nec vidisse semel satis est ; juvat usque morari,
Et conferre gradum, et veniendi discere causas.
At Danaum proceres Agamemnoniaeque phalanges,

ν Ut videre virum fulgentiaque arma per umbras, 490

 

Ingenti trepidare metu: pars vertere terga,

