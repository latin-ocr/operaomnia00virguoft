AENEIDOS LIB. X. 303

Fronte ferit terram, et crassum vomit ore cruorem.
Tres quoque Threicios Boreae de gente suprema, 350
Et tres, quos Idas pater et patria Ismara mittit,
Per varios sternit casus. Accurrit Halesus,
Auruncaeque manus ; subit et Neptunia proles,
Insignis Messapus equis. Expellere tendunt
N unc hi, nunc illi 3 certatur limine in ipso
Ausoniae. Magno discordes aethere venti
Proelia ceu tollunt animis et viribus aequis ;
Non ipsi inter se, non nubila, non mare cedunt ;
Anceps pugna diu ; stant obnixi ; omnia contra.
Haud aliter Trojanae acies aciesque Latinae 360
Concurrunt 3 haeret pede pes, densusque viro vir.
At parte ex alia, qua saxa rotantia late
Impulerat torrens arbustaque diruta ripis,
Arcadas, insuetos acies inferre pedestres,
Ut vidit Pallas Latio dare terga sequaci ;
Aspera queis natura loci dimittere quando
Suasit equos : unum quod rebus restat egenis,
Nune prece, nunc dictis virtutem accendit amaris:
“Quo fugitis, socii [l per vos et sortia facta,
Per ducis Evandri nomen, devictaque bella, 370
Spemque meam, patriae quae nunc subit aemula laudi,
Fidite ne pedibus. Ferro rumpenda per hostes
Est via, Qua globus ille virum denfflssimus urget,
Hac vos et Pallanta ducem patria alta reposcit.
Numina nulla premunt ; mortali urgemur ab hoste
Mortales ; totidem nobis animaeque manusque.
Ecce, maris magna claudit nos objice pontus ;
Deest jam terra fugae : pelagus Trojamne petemus ‘1²’
Haec ait, et medius densos prorumpit in hostes.
Obvius huic primum, fatis adductus iniquis, 380
Fit Lagus : hunc, magno vellit dum pondere saxum,
Intorto figit telo, discrimina costis
Per medium qua spina dabat ; hastamque receptat
Ossibus haerentem. Quem non super occubat Hisbo,

