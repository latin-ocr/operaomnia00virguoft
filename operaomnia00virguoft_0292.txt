284 P. VIRGILII MARONIS ¹

Conjicite, o Rutuli3 me primam absumite ferr0;

Aut tu, magne pater divum, miserere, tuoque

Invisum hoc detrude caput sub Tartara telo:

Quando aliter nequeo crudelem abrumpere vitam.”

Hoc fletu concussi animi, maestusque per omnes

It gemitus ; torpent infractae ad proelia vires.

Illam incendentem luctus ldaeus ct Actor, 500
Ilionei monitu et multum lacrimantis Iuli,

Corripiunt, interque manus sub tecta reponunt.

At tuba terribilem sonitum procul aere canoro
Increpuit : sequitur clamor, coelumque remugit.
Accelerant acta pariter testudine Volsci ;
Et fossas implere parant, ac vellere vallum.
Quaerunt pars aditum, et scalis ascendere muros,
Qua rara cst acies, interlucetque corona
N on tam spissa viris. Telorum effundere contra
Omne genus Teucri, ac duris detrudere contis, 510 ζ
Assueti longo muros defendere bello.
Saxa quoque infesto volvebant pondere, si qua
Possent tectam aciem perrumpere : quum tamen omnes
Ferre juvat subter densa testudine casus.
Nec jam sufficiunt ; nam qua globus imminet ingene,
Immanem Teucri molem volvuntque ruuntque 3
Quae stravit Rutulos late, armorumque resolvit
Tegmina. N ec curant caeco contendere Marte
Amplius audaces Rutuli, sed pellere vallo
Missilibus certant. 520
Parte alia horrendus visu quassabat Etruscam
Pinum, et fumiferos infert Mezentius ignes ;
At Messapus equum domitor, Neptunia proles,
Rescindit vallum, et scalas in moenia poscit.

Vos, 0 Calliope, precor, aspirate canenti,
Quas ibi tunc ferro strages, quae funera Turnus
Edidefit, quem quisque virum demiserit Orco ;
Et mecum ingentes oras evolvite belli.
s Et meministis enim, divae, et memorare potestis]

Turris erat vasto suspectu et pontibus altis, 530

    

'l

 

