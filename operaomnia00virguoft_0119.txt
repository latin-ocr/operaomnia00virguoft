 

P.V1RG1L11 MARONIS

AENEIDOS

LIBER SECUNDUS.

uwvvnmvws

Ooumcumffl omnes intentique ora tenebant.
Inde toro pater AEneas sic orsus ab alto :

‘⁶ Infandum, Regina, jubes renovare dolorem,
Trojanas ut opes et lamentabile regnum
Eruorint Danai ; quaeque ipse miseirima vidi,
Et quorum pars magna fui. Quis talia fando
Myrmidonum, Dolopumve, aut duri miles Ulixi,
Temperet a lacrimis 1 et jam nox humida coelo
Praecipitat, suadentque cadentia sidera somnos
Sed. si tantus amor casus cognoscere nostros, lO
Et breviter Trojae supremum audire laborem,
Quanquam animus meminisse hon-et luctuque refugit,
Incipiam. Fracti bello fatisque repulsi
Ductores Danaum, tot jam labentibus annis,
Instar montis equum divina Palladis arte
AEdificant, sectaque intexunt abiete costas.
Votum pro reditu simulant ; ea fama vagatur.
Huc delecta virum sortiti corpora furtim
Includunt caeco lateri, penitusque cavernas
Ingentes uterumque armato milite complent. 20

“Est in conspectu Tenedos, notissima fama.
Insula, dives opum, Priami dum regna manebant,
Nunc tantum sinus et statio male fida carinis :
Huc se provecti deserto iu litore condunt.
Nos abiisse rati, et vento petiisse Mycenas.
Ergo onmis longo solvit se Teucria luctu.

