186 Ρ. VIRGILII MARONIS

Ducere dona jube.'’ Cuncti simul ore fremebant
Dardanidae, reddique viro promissa jubebant.

Hic gravis Entellum dictis castigat Acestes,

Proximus ut viridante toro consederat herbae :

“ Entelle, heroum quondam fortissime frustr ι,

Tantane tam patiens nullo certamine tolli 390
Dona sines? ubi nunc nobis deus ille, magister
Nequidquam memoratus, Eryx 2 ubi fama per omnem
Trinacriam, et spolia illa tuis pendentia tectis γ’

llle sub haec : “ Non laudis amor, nec gloria cessit,
Pulsa metu; sed enim gelidus tardante senecta

Sanguis hebet, frigentque effetae in corpore vires.

Si mihi, quae quondam'fuerat, quaque improbus iste
Exsultat fidens, si nunc foret illa juventas ;

Haud equidem pretio inductus pulchroque juvenco
Venissem: nec dona moror.'' Sic deinde locutus 400
In medium geminos immani pondere cestus

Projecit, quibus acer Eryx‘ in proelia suetus

Ferre manum, duroque intendere brachia tergo.
Obstupuere animi: tantorum ingentia septem

Terga boum plumbo insuto ferroque rigebant.

Ante omnes stupet ipse Dares, longeque recusat 3
Magnanimusque Anchisiades et pondus et ipsa

Huc illuc vinclorum immensa volumina versat.

Tum senior tales referebat pectore voces :

“ Quid, si quis cestus ipsius et Herculis arma 410
Vidisset, tristemque hoc ipso in litore pugnam ἒ

Haec germanus Eryx quondam tuus arma gerebat:
Sanguine cernis adhuc fractoque infecta cerebro.

His magnum AJciden contra stetit ; his ego suetus,

Dum melior vires sanguis dabat, aemula necdum
Temporibus geminis canebat sparsa senectus.

Sed, si nostra Dares haec Troius arma recusat,

quue pio sedet AEneae, probat auctor Acestes,

AEquemus pugnas. Erycis tibi terga remitto ς

Solve metus 3 et tu Trojanos exue cestus.” 420

 

