AENEIDOS LIB. VI. 207

Tendere iter pennis : talis sese halitus atris 240
Faucibus effundens supera ad convexa ferebat :
[Unde locum Graii dixerunt nomine Aornon.]
Quatuor hic primum nigrantes terga juvencos
Constituit, frontique invergit vina sacerdos ;
Et summas carpens media inter cornua saetas,
Ignibus imponit sacris, libamina prima,
Voce vocans Hecaten, Coeloque Ereboque potentem ε
Supponunt alii cultros, tepidumque cruorem
Suscipiunt pateris. Ipse atri velleris agnam
AEneas matri Eumenidum magnaeque sorori 250
Ense ferit, sterilemque tibi, Proserpina, vaccam :
'rum Stygio regi nocturnas inchoat aras,
Et solida imponit taurorum viscera flammis,
Pingue super oleum infundens ardentibus extis.
Ecce autem, primi sub lumina solis et ortus,
Sub pedibus mugire solum, et juga coepta moveri
Silvarum, visaeque canes ululare per umbram,
Adventante dea. “ Procul ο, procul este, profani,’'
Conclamat vates, “ totoque absistite luco 3
Tuque invade viam, vaginaque eripe ferrum : 260
Nunc animis opus„ AEnea nunc pectore firm0.'’
Tantum effata, furens antro se immisit aperto:
Ille ducem haud timidis vadentem passibus aequat.
Di, quibus imperium est animarum, Umbraeque silentes,
Et Chaos, et Phlegethon, loca nocte tacentia late,
Sit mihi fas audita loqui ς sit numine vestro
Pandere res alta terra et caligine mersas.
Ibant obscuri sola sub nocte per umbram,
Perque domos Ditis vacuas, et inania regna.
Quale per incertam lunam sub luce maligna 270
Est iter in silvis : ubi coelum condidit umbra
Jupiter, et rebus nox abstulit atra colorem.
Vestibulum ante ipsum primisque in faucibus Orci
Luctus et ultrices posuere cubilia Curae 3
Pallentesque habitant Morbi, tristisque Senectus,

