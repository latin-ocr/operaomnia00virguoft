CIRIS.

Ne mihi, quam merui, invideas, nutricula, mortem.
Nam nisi te nobis malus, ο malus, optima Carme,
Ante hunc conspectum casusve deusve tulisset,
Aut ferro hoc (aperit ferrum quod veste latebat)
Purpureum patris demsissem vertice crinem,
Aut mihi praesenti peperissem vulnere letmn.''
Vix haec ediderat, quum clade exterrita tristi
Intonsos multo deturpat pulvere crines,
Et graviter questu Carme complorat anili :
“ O mihi· nune iterum erudelis reddite Minos,
O iterum nostrae Minos inimice senectae,
Semper et aut olim nata, 0 te propt-er eundem,
Aut amor insanae luctum portavit alumnae.
Tene ego tam longe capt-a atque avecta nequivi,
Tam grave servitium, tam duros passa labores,
Effugere, ut sistam exitium crudele meorum 2
J am jam 1166 nobis ea, quae senioribus, ullum
Copia vivendi vitae genus. Ut quid ego amens
Te erepta, o Britomarti, meae spes una salutis,
Te, Britomarti, diem potui producere vitae ’ἓ
Atque utinam celeri ne tantum grata Dianae
Venatus esses virgo sectata virorum
Gnosia neu Partho contendens spicula cornu
Dictaeas ageres ad gramina nota capellas:
Nunquam, tam obnixe fugiens Minois amores,
Praeceps aereis specula de montibus isses,
Unde alii fugisse ferunt, et numina Aphaeae
Virginis assignant : alii, quo notior esseS,
Dictynnam dixere tuo de nomine Lunam.
Sint haec vera velim: mihi certe, nata, peristi.

Nunquam ego te summo volitantem in vertice montis

Hyrcanos inter comites agmenque ferarum
Conspiciam, nec te redeuntem amplexa tenebo.
Verum haec tum nobis gravia atque indigna fuere,
Tum, mea alumna, tui quum spes integra maneret ;
Et vox ista meas nondum violaverat aures.

395

280

290

300

310

