302 P. VIRGILII MARONIS

AEneam petit ς huic gladio perque aerea suta,

Per tunicam squalentem auro, latus haurit apertum.
Inde Lichan ferit, exsectum jam matre peremta,

Et tibi, Phoebe, sacrum, casus evadere ferri

Quod licuit parvo. N ec longe, Cissea durum
Immanemque Gyan, sternentes agmina clava,

Dejecit leto : nihil illos Herculis arma,

N ec validae juvere manus, genitorque Melampus, 320
Alcidae comes, usque graves quum terra labores
Praebuit. Ecce Pharo, voces dum jactat inertes,
Intorquens jaculum clamanti sistit in ore.

Tu quoque, flaventem prima lanugine malas

Dum sequeris Clytium infelix, nova gaudia, Cydon,
Dardanea stratus dextra, securus amorum,

Qui juvenum tibi semper erant, miserande jaceres :

Ni fratrum stipata cohors foret obvia, Phorci
Progenies, septem numero, septenaque tela

Conjiciunt ε partim galea clipeoque resultant 330
Irrita ; deflexit partim stringentia corpus

Alma Venus. Fidum AEneas affatur Achaten :

‘⁴ Suggerc tela mihi—non ullum dextera frustra
Torserit in RutuIOS‚-—steterunt qua? in corpore Graium

Iliacis campis.” Turn magnam corripit hastam,
Et jacit: illa volans clipei transverberat aera

Maeonis, et thoraca simul cum pectore rumpit.
Huic frater subit Alcanor, fratremque ruentem
Sustentat dextra : trajecto missa lacerto

Protinus hasta fugit, servatque cruenta tenorem 3 340 ¹

Dexteraque ex humero nervis moribunda pependit.
Tum Numitor, jaculo fratris de corpore rapto,
AEnean petiit ; sed non et figere contra

Est licitum, magnique femur perstrinxit Achatae.
Hic Curibus, fidens primaevo corpore, Clausus
Advenit, et rigida Dryopem ferit eminus hasta
Sub mentum, graviter pressa, pariterque loquentis
Vocem animamque rapit trajecto gutture 3 at ille

 

