AENEIDOS LIB. ΙΙ. 127

“ [Jamque adeo super unus eram ; quum limina Vestae
Servantem et tacitam secreta in sede latentem
Tyndarida aspicio ; dant clara incendia lucem
Erranti, passimque oeulos per cuncta ferentis} 570
Illa sibi infestos eversa ob Pergama Teucros,
Et poenas Danaum et deserti conjugis iras
Praemetuens, Trojae et patriae communis Erinys,
Abdiderat sese, atque aris invisa sedebat.
Exarsere ignes animo ; subit ira cadentem
Ulcisci patriam, et sceleratas sumere poenas ε
Scilicet haec Spartam incolumis patriasque Mycenas
Aspiciet, partoque ibit regina trimnpho 2
Conjugiumque‚ domumque, patres, natosque videbit,
Iliadum turba et Phrygiis comitata ministris 2 580
Occiderit ferro Priamus 2 Troja arserit igni 2
Dardanium toties sudarit sanguine litus 2
Non ita. Namque, etsi nullum memorabile nomen
Feminea in poena est nec habet victoria laudem,
Exstinxisse nefas tamen et sumsisse merentes
Laudabor poenas ; animumque explesse juvabit
Ultricis flammae, et cineres satiasse meorum.
Talia jactabam, et furiata mente ferebar 3]
Quum mihi se, non ante oculis tam clara, videndam
Obtulit, et pura per noctem in luce refulsit 590
Alma parens, confessa deam, qualisque videri
Ooelicolis et quanta solet ; dextraque prehensum
Continuit, roseoque haec insuper addidit ore :
‘ Nate, quis indomitas tantus dolor excitat iras 2
Quid furis 2 aut quonam nostri tibi ema recessit 2
Non prius aspicieS‚ ubi fessum aetate parentem
Liqueris Anchisen 2 superet conjuxne Creiisa,
Ascaniusque puer 2 quos omnes undique Graiae
Circum errant acies, et, ni mea cura resistat,
J am fiammae tulerint, inimicus et hauserit ensis. 600
³ Non tibi Tyndaridis facies invisa Lacaenae,
Culpatusve Paris ; divum inclementia, divum,

