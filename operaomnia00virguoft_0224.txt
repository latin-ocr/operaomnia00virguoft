21ss P. VIRGILII MARONIS

Sed me quum lucis Hecate praefecit Avemis,

Ipsa deum poenas docuit, perque omnia duxit.
Gnosius haec Rhadamanthus habet durissima regna,
Castigatque auditque dolos; subigitque fateri,

Quae quis apud superos, furto laetatus inani,
Distulit in seram commissa piacula mortem.
Continuo sontes ultrix accincta flagello 570
Tisiphone quatit insultans, torvosque sinistra
Intentans angues, vocat agmina saeva sororum.
Tum demum horrisono stridentes cardine sacrae
panduntur portae. Cernis, custodia qualis
vestibulo sedeat? facies quae limina servet3
Quinquaginta atris immanis hiatibus Hydra
Saevior intus habet sedem. Tum Tartarus ipse

Bis patet in praeceps tantum tenditque sub umbras,
Quantus ad aetherium coeli suspectus Olympum.
Hic genus antiquum Terrae, Titania pubes, 580
Fulmine dejecti, fundo volvuntur in imo :

Hic et Aloidas geminos, immania vidi

Corpora : qui manibus magnum rescindere coelum
Aggressi, superisque J ovem detrudere regnis.

Vidi et crudeles dantem Salmonea poenas,

Dum flammas J ovis et sonitus imitatur Olympi.
Quatuor hic invectus equis et lampada quassans,
Per Graium populos mediaeque per Elidis urbem
[bat ovans, divumque sibi poscebat honorem,
Demens! qui nimbos et non imitabile fulmen 590
AEre et cornipedum pulsu simularat equorum.

At pater omnipotens densa inter nubila telum
Contorsit; non ille faces, nec fumea taedis

Lumina3 praeeipitemque immani turbine adegit.

N ec non et Tityon, Terrae omniparentis alumnum,
Cernere erat, per tota novem cui jugera corpus
Porrigitur ; rostroque immanis vultur obunco
immortale jecur tondens, fecundaque poenis '
Viscera, rimaturque epulis, habitatque sub alto

 

