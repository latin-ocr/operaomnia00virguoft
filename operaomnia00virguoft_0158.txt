150 P. VIRGILII MARONIS

Laevam cuncta cohors remis ventisque petivit.
Tollimur in coelum curvato gurgite, et idem
Subducta ad manes imos desidimus unda.

Ter scopuli clamorem inter cava saxa dedere:
Ter spumam elisam et rorant-ia vidimus ast-ra.
Interea fessos ventus cum sole reliquit ;
Ignarique viae Cyelopum allabimur oris.

“Portus ab accessu ventorum immotum, et ingens 570
Ipse ; sed horrificis juxta tonat AEtna ruinis,
Interdumque atram prorumpit ad aethera nubem,
Turbine fumantem piceo et candente favilla ;
Attolh'tque globos flammarum, et sidera lambit:
Interdum scopulos avulsaque viscera montis
Erigit eructans, liquefactaque saxa sub auras
Cum gemitu glomerat, fundoque exaestuat imo.
Fama est, Enceladi semiustum fulmine corpus
Urgeri mole hac, ingentemque insuper AEtnam
Impositam ruptis flammam exspirare caminis ; 580
Et fessum quoties mutet latus, intremere omnem
Murmure Trinacriam, et coelum subtexere fumo.
Noctem illam tecti silvis immania monstra
Perferimus, nec, quae sonitum det causa, videmus.
Nam neque erant astrorum ignes, nec lucidus aethra
Siderea polus, obscuro sed nubila coelo, ·

Et lunam m nimbo nox intempesta tenebat.

“Postera jamque dies primo surgebat Eoo,
Humentemque Aurora polo dimoverat umbram· ,

Quum subito e silvis, macie confecta suprema, 590
Ignoti nova forma viri miserandaque cultu

Procedit, supplexque manus ad litora tendit.

Respicimus. Dira illuvies, immissaque barba,

Consertum tegumen spinis. at cetera Graius,

Et quondam patriis ad Trojam missus in armis.

Isque ubi Dardanios habitus et Tro'ia vidit

Arma procul, paulum aspectu conterritus haesit,
Continuitque gradum 3 mox sese ad litora praeceps

 

