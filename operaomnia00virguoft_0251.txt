AENEIDOS LIB.V11.243

Mos erat Hesperio' 111 Latio. quem protinus urbes
Albanae coluere sacrum, nunc maxima rerum
Roma colit. quum prima movent in proelia Martem,
Sive Getis inferre manu lacrimabile bellum,
Hyrcanisve Arabisve parant, seu tendere ad Indos,
Auroramque sequi, Parthosque reposcere signa.
Sunt geminae Beffi portae—sic nomine dicunt—
Religione sacrae et saevi formidine Martis:
Centum aerei claudunt vectes, aeternaque ferri
Robora ; 1100 custos absistit limine J anus. 610
Has, ubi certa sedet patribus sententia pugnae,
Ipse Quirinali trabea cinctuque Gabino
Insignis reserat stridentia limina Consul :
Ipse vocat pugnas 3 sequitur tum cetera pubes,
AEreaque assensu conspirant cornua rauco.
Hoc et tum AEneadis indicere bella Latinus
More jubebatur, tristesque recludere portas.
Abstinuit- tactu pater, aversusque refugit
Foeda ministeria, et eaecis se condidit umbris:
Tum regina deum coelo delapsa morantes 620
Impulit ipsa manu portas, et cardine verso
Belli ferratos rupit Saturnia postes.
Ardet inexcita Ausonia atque immobilis ante ;
Pars pedes ire parat campis ; pars arduus altis
Pulverulentus equis furit : omnes arma requirunt.
Pars leves clipeos et spicula lucida tergunt
Arvina pingui, subiguntque in cote secures ;
Signaque ferre juvat, sonitusque audire tubarum.
Quinque adeo maguae positis incudibus urbes
Tela novant, Atina potens, Tiburque superbum, 630
Ardea, Crustumerique, et turrigerae Antemnae.
Tegmina tuta cavant capitum, flectuntque salignas
Umbonum crates ; alii thoracas ahenos,
Aut leves ocreas lento ducunt argento:
Vomeris huc et falcis honos, huc omnis aratri
Cessit amor : recoquunt patrios fornacibus enses.

