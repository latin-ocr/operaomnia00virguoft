188 P. VIRGILII MARONIS

Nunc dextra ingeminans ictus, nunc ille sinistra.
N ec mora, nec requies. Quam multa grandine nimbi
Culminibus crepitant : sic densis ictibus heros
Creber utraque manu pulsat versatque Dareta. 460
Tum, pater AEneas procedere longius iras,
Et saevire animis Entellum haud passus acerbis ;
Sed finem imposuit pugnae, fessumque Dareta
Eripuit, mulcens dictis, ac talia fatur:
‘³ infelix, quae tanta animum dementia cepit?
Non vires alias conversaque numina sentis 2
Cede de0.'’ Dixitque et, proelia voce diremit.
Ast illum fidi aequales, genua aegra trahentem,
J actantemque utroque caput, crassumque cruorem
Ore ejectantem, mixtosque in sanguine dentes, 470
Ducunt ad naves; galeamque ensemque vocati
Accipiunt: palmam Entello taurumque relinquunt.
Hic victor, superaus animis, tauroque superbus:
“ Nate dea, vosque haec,'’ inquit, “cognoscite Teucri,
Et mihi quae fuerint juvenali in corpore vires,
Et qua servetis revocatum a morte Dareta.'’
Dixit, et adversi contra stetit ora juvenci,
Qui donum adstabat pugnae; durosque reducta
Libravit dextra media inter cornua cestus
Arduus, effractoque illisit in ossa cerebro. 480
Sternitur, exanimisque tremens procumbit humi bos.
Ille super tales effundit pectore voces ε
“ Hanc tibi, Eryx, meliorem animam pro morte Daretis
Persolvo : hic victor cestus artemque repon0.'’
Protenus AEneas celeri certare sagitta
Invitat, qui forte velint, et praemia ponit ;
Ingentique manu malum de nave Seresti
Erigit ; et volucrem trajecto in fune columbam,
Quo tendant ferrum, malo suspendit ab alto.
Convenere viri, dejectamque aerea sortem 490
Accepit galea ; et primus clamore secundo
Hyrtacidae ante omnes exit locus Hippocoontis ;

 

