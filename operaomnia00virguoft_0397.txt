CI RIS. 389

Deprensos nautas canibus lacerasse marinis.

Sed neque Maeom'ae haec patiuntur credere chartae,
Nec malus istorum dubiis erroribus auctor.

Namque alias alii vulgo finxere puellas,

Quae Colophoniaco Scyllae dicantur Homero.

Ipsi seu Lamie mater sit, sive Crataeis,

Sive illam monstro genuit Persea biformi,

Sive est neutra parens: atque hoc in carmine toto
Inguinis est vitium et Veneris descripta libid0;
Sive etiam est jactis speciem mutata venenis, 70
Infelix virgo: quid enim commiserat illa?

Ipse pater ”nudam saeva complexus arena
Conjugium carae violaverat Amphitrites:

Attamen exegit longo post tempore poenas,

Ut, quum cura sui veheretur conjugis alto,

Ipsa trucem multo misceret sanguine pontum.

Seu vero, ut perhibent, forma quum vinceret omneS,
Et cupidos quaestu passim spoliaret amantes,
Piscibus et canibus rabidis vallata repente,
Horribiles circum vidit se sistere* formas 80
Heu quoties mirata novos expalluit artus!

Ipsa suos quoties heu pertimuit latratus!

Ausa quod est mulier numen fraudare deorum,

Et dietam Veneri votorum vertere poenam,

Quam, mala multiplici· Juvenum quod septa caterva
Dixerat atque animo meretrix jactata ferarum,
Infamem tali merito rumore fuisse,

Docta Palaephatia testatur voce papyrus.

Quidquid, et ut quisque est tali de clade locutus,
Omnia sint: potius liceat notescere Cirin, 90
Atque unam ex multis Scyllam non esse puellis.
Quare, quae, cantus meditanti mittere certos,
Magna mihi cupido tribuistis praemia, divae
Pierides‚—quarum castos altaria postes

Munere saepe meo inficiunt, foribusque hyacinthi
Deponunt fiores, aut suave rubens narcissus,

