16 P. VIRGILII MARONIS
ECLOGA VII. MELIBOEUS.

MELIBOEUS. CORYDON. THYRSIS.

Man. Forte sub arguta consederat ilice Daphnis,
compulerantque greges Corydon et Thyrsis' in unum,
Thyrsis oves, Corydon distentas lacte capellas,

Ambo florentes aetatibus, Arcades ambo,

Et cantare pares, et respondere parati.

Huc mihi, dum teneras defendo a frigore myrtos,

Vir gregis ipse caper deerravcrat: atque ego Daphnin
Aspicio. Ille ubi me contra videt: ‘⁶ Ocius, ” inquit,

“Huc ades, o Meliboee: caper tibi salvus et haedi ;

F t si quid cessare potes, requiesce sub umbrass' 10
Huc 1psi potum venient per prata juvenci· ,

Hic virides tenera praetexit arundine ripas

Mincius, eque sacra resonant examina quercu.

Quid facerem? neque ego Alcippen, nec Phyllida habebam,
Depulsos a lacte domi quae clauderet agnos ;

Et certamen erat Corydon cum Thyrside magnum.
Posthabui tamen illorum mea seria ludo.

Alternis igitur contendere versibus ambo

Coepere; alternos Musae meminisse volebant.

Hos Corydon, illos referebat in ordine Thyrsis. 20

COR. Nymphae, noster amor, Libethrides, aut mihi carmen,
Quale meo Codro, concedite ; proxima Phoebi
Versibus ille facit3 aut si non possumus omnes,

Hic arguta sacra pendebit fistula pinu.

Tur. Pastores, hedera crescentem ornate poetam,
Arcades, invidia rumpantur ut ilia Codro 3
Aut si ultra placitum laudarit, baccare frontem
Cingite, ne vati noceat mala lingua futuro.

COR. Saetosi caput hoc apri tibi, Delia, parvus
Et ramosa Micon vivacis cornua cervi. 30
Si proprium hoc fuerit, levi (le marmore tota
Puniceo stabis suras evincta cothurno.

Tur. Sinum lactis et haec te liba, Priape, quotannis

