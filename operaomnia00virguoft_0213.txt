AENEIDos ΜΒ. Ἠ. 205

Postquam ilium vita victor spoliavit Achilles,

Dardanio AEneae sese fortissimus heros

Addiderat socium, non inferiora secutus. 170
Sed tum, forte cava dum personat aequora concha
Demens, et cantu vocat in certamina divo&

AEmulus exceptum Triton, si credere dignum est,

Inter saxa virum spumosa immerserat unda.

Ergo omnes magno circum clamore fremebant 3

Praecipue pius AEneas. Tum jussa Sibyllae,

Haud mora, festinant fientes, aramque sepulcri
Congerere arboribus, coeloque educere certant.

Itur in antiquam silvam, stabula alta ferarum :
Procumbunt piceae ; sonat icta securibus ilex 3 180
F raxineaeque trabes cuneis et fissile robur

Scinditur ; advolvunt ingentes montibus ornos.

Nec non AEneas opera inter talia primus

Hortatur socios, paribusque accingitur armis ε

Atque haec ipse suo tristi cum corde volutat,

Aspectans silvam immensam, et sic voce precatur:

‘⁴ Si nunc se nobis ille aureus arbore ramus

Ostendat nemore in tanto ! quando omnia vere

Heu nimium de te vates, Misene, locuta est.'’

Vix ea fatus erat, geminae quum forte columbae 190
Ipsa sub ora viri coelo venere volantes,

Et viridi sedere solo. Tum maximus heros

Maternas agnoscit aveS, laetusque precatur :

‘⁶ Este duces, o, si qua via est, cursumque per auras
Dirigite in lucos, ubi pinguem dives opacat

Ramus humum. Tuque o, dubiis ne defice rebus,

Diva parens.” Sic effatus vestigia pressit,

Observans quae signa ferant, quo tendere pergant.
Pascentes iuae tantum prodire volando,

Quantum acie possent oculi servare sequentum. 200
Inde ubi venere ad fauces graveolentis Averni,

Tollunt se celeres ; liquidumque per aera lapsae

Sedibus optatis geminae super arbore sidunt,

