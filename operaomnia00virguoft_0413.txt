 

MORETUM.

Componit tabula, et tepidas super ingerit undas :

Contrahit admixtos nunc fontes atque farinas3

Transversat durata manu, liquidoque coacto

Interdum grumos spargit sale. Jamque subactum

Laevat opus, palmisque suum dilatat- in orbem,

Et notat, impressis aequo discrimine quadris.

Infert inde foco—Cybale mundaverat aptum

Ante locum—testisque tegit ; super aggerat ignes.

Dum ue suas peragit Vulcanus testaque partes,

Sim us interea vacua non cessat in hora3

Verum aliam sibi quaerit opem ; neu sola palato

Sit non grata Ceres, quas jungat, comparat escas.

Non illi suspensa focum carnaria juxta,

Durati sale terga suis truncique vacabant:

Trajectus medium sparto sed caseus orbem,

Et vetus adstricti fascis pendebat anethi.

Ergo aliam molitur opem sibi providus heros.
Hortus erat junctus casulae, quem vimina pauca

Et calamo recidiva levi munibat arundo,

Exiguus spatio, variis sed fertilis herbis.

Non ffli deerat, quod pauperis exigit usus.

[Interdum locuples a paupere plura petebat :

Non sumtus erat illud opus, sed regula curae.]

Si quando vacuum casula pluviaeve tenebant

Festave lux, si forte labor cessabat aratro:

Horti opus illud erat. Varias deponere plantas

Norat, et occultae committere semina terrae,

Vicinosque apte cura submittere rivos.

Hic olus, hic late fundentes brachia betae,

Fecundusque rumex malvaeque inulaeque virebant:

Hic siser, et capiti nomen debentia porra3

Hic etiam nocuum capiti gelidumque papaver,
Grataque nobilium requies lactuca ciborum,
Et gravis in latum demissa cucurbita ventrem.

Verum hic non domini—quis enim contractior ino 3-

Sed populi proventus erat ; Nonisque diebus

405

50

60

70

