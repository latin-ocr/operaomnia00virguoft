358 Ρ. VIRGILII MARONIS

Agmen agit; densi cuneis se quisque coactis
Agglomerant. Ferit ense gravem Thymbraeus Osirim,
Archetium Mnestheus, Epulonem obtruncat Achates,
Ufentemque Gyas; cadit ipse Tolumnius augur, 460
Primus in adversos telum qui torserat hostes.

Tollitur in coelum clamor, versique vicissim

pulverulenta fuga Rutuli dant terga per agros·

Ipse neque aversos dignatur sternere morti ;

Nec pede congressos aequo, nec tela ferentes

Insequitur: solum densa in ealigine Turnum

Vestigat lustrans, solum in certamina poscit.

Hoc concussa metu mentem J utuma virago

Aurigam Turni media inter lora Metiscum

Excutit, et longe lapsum temone relinquit: 470
Ipsa subit, manibusque undantes flectit habenas,

Cuncta gerenS, vocemque et corpus et arma Metisci.
Nigra velut magnas domini quum divitis aedes

Pervolat et pennis alta atria lustrat hirundo,

Pabula parva legens, nidisque loquacibus escas ;

Et nunc porticibus vacuis, nunc humida circum

Stagna sonat : similis medios J uturna per hostes

Fertur equis, rapidoque volans obit omnia curru ;
Jamque hic germanum, jamque hic ostentat ovantcm;

N ec conferre manum patitur 3 volat avia longe. 480
Haud minus AEneas tortos legit obvius orbes,
Vestigatque virum, et disjecta per agmina magna

Voce vocat, Quoties oculos conjecit in hostem,
Alipedumque fugam cursu tentavit equorum5

Aversos toties currus Jutuma retorsit.

Heu, qm'd agat? Vario nequidquam fluctuat aestu,
Diversaeque vocant animum in contraria curae.

Huic Messapus, uti laeva duo forte gerebat

Lenta, levis cursu, praefixa hastilia ferro,

Horum unum certo contorquens dirigit ictu. 490
Substitit AEneas, et se collegit in arma,

Poplite subsidens : apicem tamen incita summum

