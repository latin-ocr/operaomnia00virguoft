174 AENEIDOS LIB. IV.

Unguibus ora soror foedans et pectora, pugnis,
Per medios ruit, ac morientem nomine clamat z
‘⁶ Hoc illud, germana, fuit 3 me fraude petebas?
Hoc rogus iste mihi, hoc ignes araeque parabant?
Quid primum deserta querar ’.ἱ comitemne sororem
Sprevisti moriens 3 Eadem me ad fata, vocasses :
Idem ambas ferro dolor, atque eadem hora tulisset.
His etiam struxi manibus, patriosque vocavi v 680
Voce deos, sic te ut posita erudelis abessem?
Exstinxti me teque, soror, populumque, patresque
Sidonios, urbemque tuam. Date, vulnera lymphis
Abluam, et, extremus si quis super halitus errat,
Ore legam.'' Sic fata gradus evaserat altos,
Semianimemque sinu germanam amplexa fovebat
Cum gemitu, atque atros siccabat veste cruores.
Illa, graves oculos conata attollere, rursus
Deficit ; infixum stridit sub pectore vulnus.
Ter sese attollens cubitoque annixa levavit : 690
Ter revoluta toro est, oculisque errantibus alto
Quaesivit coelo lucem, ingemuitque reperta..

Tum Juno omnipotens, longum miserata. dolorem
Difficilesque obitus, Irim demisit Olympo,
Quae luctantem animam nexosque resolveret artus.
Nam, quia nec fato merita nec morte peribat,
Sed misera ante diem, subitoque accensa furore,
N ondu'm illi flavum Proserpina vertice crinem
Abstulerat, Stygioque caput damnaverat Orco.
Ergo Iris croceis per coelum roscida pennis, ’700
Mille trahens varios adverso sole colores,
Devolat, et supra caput adstitit ; “ Ηιωοεὲο Diti
Sacrum jussa fero, teque isto corpore solvo.’'
Sic ait, et dextra crinem secat. Omnis et una
Dilapsus calor, atque in ventos vita recessit.

 

