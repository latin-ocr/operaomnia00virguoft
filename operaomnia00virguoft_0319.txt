AENEIDOS LIB. X. 311

In faciem AEneae, visu mirabile monstrum,

Dardaniis ornat telis ; clipeumque jubasque

Divini assimulat capitis ; dat inania verba ;

Dat sine mente sonum, gressusque effingit euntis 2 640
Morte obita quales fama est volitare figuras,

Aut quae sopitos deludunt somnia sensus.

At primas laeta ante acies exsultat imago,

Irritatque virum telis, et voce lacessit.

Instat cui Turnus, stridentemque eminus hastam

Conjicit ; illa dato veitit vestigia tergo.

Tum vero AEnean aversum ut cedere Turnus

Credidit, atque animo spem turbidus hausit inanem :

‘⁶ Quo fugis, AEnea 2 thalamos ne desere pactos :

Hac dabitur dextra tellus quaesita per undaS.” 650
Talia vociferans sequitur, strictumque coruscat
Mucronem ; nec ferre videt sua gaudia ventos.

Forte ratis celsi conjuncta crepidine saxi

Expositis stabat scalis, et ponte parat03

Qua rex Clusinis advectus Osinius oris.

Huc sese trepida AEneae fugientis imago

Conjicit in latebras3 nec Turnus segnior instat ;
Exsuperatque moras, et pontes transilit altos.

Vix proram attigerat: rumpit Saturnia funem,
Avulsamque rapit revoluta per aequora navem. 660
Illum autem AEneas absentem in proelia poscit 3

Obvia multa virum demittit corpora morti.

Tum levis haud ultra latebras jam quaerit imago,

Sed sublime volans nubi se immiscuit atrae :

Quum Turnum medio interea fert aequore tusrbo.

Respicit ignarus rerum, ingratusque salutis,

Et duplices cum voce manus ad sidera tendit :

“ Omnipotens genitor, tanton' me crimine dignum
Duxisti, et tales voluisti expendere poenas 2

Quo feror? unde abii? quae me fuga, quemve reducet? 670
Laurentisne iterum muros aut castra videbo?

Quid manus illa virum, qui me meaque arma secuti?

