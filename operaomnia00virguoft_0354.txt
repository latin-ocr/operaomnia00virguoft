346 P. VIRGILII MARONIS

Sublatis aperire dolis; simul hoc animo hauri.
Me natam nulli veterum sociare procorum
Fas erat, idque omnes divique hominesque canebant.
Victus amore tui, cognato sanguine victus
Conjugis et maestae lacrimis, vincla omnia rupi: 30
Promissam eripui genero; arma impia sumsi.
Ex illo qui me casus, quae, Turne, sequantur
Bella, vides ; quantos primus patiare labores.
Bis magna victi pugna vix urbe tuemur
Spes Italas 3 recalent nostro Tiberina fluenta
Sanguine adhuc, campique ingentes ossibus albent.
Quo referor toties? quae mentem insania mutat?
Si Turno exstincto socios sum adscire paratus:
Cur non incolumi potius certamina tollo?
Quid consanguinei Rutuli, quid cetera dicet 40
Italia, ad mortem si te—Fors dicta refutet !—
Prodiderim, natam et connubia nostra petentem?
Respice res bello varias ; miserere parentis
Longaevi‚ quem nunc maestum patria Ardea longe
Dividit-'⁹ Haudquaquam dictis violentia Turni
Flectitur: exsuperat magis, aegrescitque medendo.
Ut primum fari potuit, sic institit ore :
‘⁸ Quam pro me curam geris, hanc precor, optime, pro me
Deponas7 letumque sinas pro laude pacisci.
Et nos tela, pater, ferrumque haud debile dextra 50 ’
Spargimrm, et nostro sequitur de vulnere sanguis.
Longe illi dea mater erit, quae nube fugacem
Feminea tegat, et vanis sese occulat umbris.”

At regina, nova pugnae conterrita sorte,
Flebat, et ardentem generum moritura tenebat :

“ Turne, per has ego te lacrimas, per si quis Amatae
Tangit honos animum—spes tu nunc una, senectae

Tu requies miserae 3 decus imperiumque Latini

Te penes ; in te omnis domus inclinata recumbit—-
Unum oro: desiste manum committere Teucris. 60
Qui te cumque manent isto certamine casus,

 

