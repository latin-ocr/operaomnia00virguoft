124 P. VIRGILII MARONIS

Tela manu miseri jactabant irrita Teucri.

Turrim, in praecipiti stantem summisque sub astra 460
Eductam tectis, unde omnis Troja videri,

Et Danaum solitae naves, et Achaia castra,

Aggressi ferro circum, quo summa labantes

J uncturas tabulata dabant, convellimus altis

Sedibus, impulimusque : ea lapsa repente ruinam

Cum sonitu trahit, ct Danaum super agmina late
Incidit. Ast alii subeunt 3 nec saxa, nec ullum

Telorum interea cessat genus.

‘⁶ Vestibulum ante ipsum primoque in limine Pyrrhus
Exsultat, telis et luce coruscus ahena z 470
Qualis ubi in lucem coluber, mala gramina pastus,
Frigida sub terra tumidum quem bruma tegebat,

Nunc positis novus exuviis nitidusque juventa,
Lubrica convolvit sublato pectore terga

Arduus ad solem, et linguis micat ore trisulcis.
Una ingens Periphas et equorum agitator Achillis
Armiger Automedon, una omnis Scyria pubes
Succedunt tecto, et flammas ad culmina jactant.
Ipse inter primos correpta dura bipenni

Limina perrumpit, postesque a cardine vellit 480
AEratos ; jamque excisa trabe firma cavavit
Robora, et ingentem lato dedit ore fenestram.
Apparet domus intus, et atria longa patescunt;
Apparent Priami et veterum penetralia regum ;
Armmosque vident stantes in limine primO. .

‘² At domus interior gemitu miseroque tumultu
Miscetur ; penitusque cavae plangoribus aedes
Femineis ululant ; ferit aurea sidera clamor.

Tum pavidae tectis matres ingentibus errant,
Amplexaeque tenent postes, atque oscula figunt. 490
Instat vi patria Pyrrhus 3 nec claustra, neque ipsi
Custodes sufferre valent. Labat ariete crebro

J anua, et emoti procumbunt cardine postes,

Fit via vi : rumpunt aditus, primosque trucidant

 

