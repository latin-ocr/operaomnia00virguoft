AENEIDOS LIB. X 309

AEgeon qualis, centum cui brachia dicunt

Centenasque manus, quinquaginta oribus ignem
Pectoribusque arsisse, J ovis quum fulmina contra,

Tot paribus streperet clipeis, tot stringeret enses :

Sic toto AEneas desaevit in aequore victor,

Ut semel intepuit mucro. Quin ecce N iphaei 570
Quadrijuges in equos adversaque pectora tendit :

Atque illi longe gradientem et dira frementem

Ut videre, metu versi retroque ruentes

Effundunt-‚que ducem, rapiuntque ad litora curruS.
Interea bijugis infert se Lucagus albis

[n medios, fraterque Liger ; sed frater habenis

Flectit equos, strictum rotat acer Lucagus ensem.

Haud tulit AEneas tanto fervore furentes :

Irruit, adversaque ingens apparuit hasta.

Cui Liger: 580
·‘ Non Diomedis equOS, nec currus cernis Achilli,

Aut Phrygiae campos : nunc belli finis et aevi

His dabitur terris.'’ Vesano talia late

Dicta volant Ligeri : sed non et Troius heros

Dicta parat contra ; jaculum nam torquet in hostem.
Lucagus ut pronus pendens in verbera telo

Admonuit bijugos ς projecto dum pede laevo

Aptat se pugn'ae 3 subit oras hasta per imas

F ulgentis clipei, tum laevum perforat inguen ;

Excussus curru moribundus volvitur arvis. 590
Quem pius AEneas dictis affatur amaris:

“ Lucage, nulla tuos currus fuga segnis equorum
Prodidit, aut vanae vertere ex hostibus umbrae:

Ipse rotis saliens juga dese1·iS.'' Haec ita fatus

Arripuit bijugos. Frater tendebat inermes

Infelix palmas. curru delapsus eodem:

⁴⁴ Per te, per qui te talem genuere parentes,

Vir Trojane, sine hanc animam, et miserere precantis.”
Pluribus oranti AEneas z “ Haud talia dudum

Dicta dabas. Morere, et fiatrem ne desere frater.’' 600

