 

*ul*

Α ι’ ss-zwg-„neaess‘b

264 P. VIRGILII MARONIS

Per sudum rutilare vident, et pulsa tonare.
Obstupuere animis alii 3 sed Troius heros 530
Agnovit sonitum et divae promissa parentis.
Tum memorat : “ Ne vero, hospes, ne quaere profecto,
Quem casum portenta ferant ; ego poscor Olympo.
Hoc signum cecinit missuram diva creatriX,
Si bellum ingrueret> ; Vulcaniaque arma per auras
Laturam auxilio.
Heu quantae miseris caedes Laurentibus instant Ξ
Quas poenas mihi, Turne, dabis ! quam multa sub undas
Scuta virum galeasque, et fortia corpora volves,
Thybri pater ! Poscant acies, et foedera rumpant.'' 540
Haee ubi dicta dedit, solio se tollit ab alto ;
Et primum Herculeis sopitas ignibus aras
Excitat, hesternumque Larem parvosque penates
Laetus adit ; mactant lectas de more bidentes
Evandrus pariter, pariter Trojana juventus.
Post hinc ad naves graditur, sociosque revisit :
Quorum de numero, qui sese in bella sequantur,
Praestantes virtute legit ; pars cetera prona.
Fertur aqua, segnisque secundo defluit amni,
N uncia ventura Ascanio rerumque patrisque. 550
Dantur equi Teucris Tyrrhena petentibus arva :
Ducunt exsortem AEneae‚ quem fulva leonis
Pellis obit totum, praefulgens unguibus aureis.
Fama volat parvam subito vulgata per urbem,
Ocius ire equites Tyrrheni ad limina regis.
Vota metu duplicant matres, propiusque periclo
It timor, et major Martis jam apparet imago.
Tum pater Evandrus, dextram complexus euntis, ,
Pheret, inexpletum lacrimans, ac talia fatur-‘z
“ O mihi praeteritos referat si Jupiter annos ! 560 x
Qualis eram, quum primam aciem Praeneste sub ipsa.
Stravi scutorumque incendi victor acervos,
Et regem hac Herilum dextra sub Tartara misi :
Nascenti cui tres animas Feronia mater,

 

