72 GEORGICON LIB. 111.

Tempore non alio djcunt regionibus illis

Quaesitas ad sacra boves J unonis, et uris

Imparibus ductos alta ad donaria currus.

Ergo aegre rastris terram rimantur, et ipsis

Unguibus infodiunt fruges, montesque per altos
Contenta cervice trahunt stridentia plaustra.

Non lupus insidias explorat ovilia circum,

Nec gregibus nocturnus obambulat 3 acrior illum
Cura domat ; timidi damae cervique fugaces

N unc interque canes et circum tecta vagantur. 540
J am maris immensi prolem et genus omne natantum,
Litore in extremo, ceu naufraga corpora, fluctus
Proluit ; insolitae fugiunt in flumina phocae.

Interit et curvis frustra defensa latebris

Vipera, et attoniti squamis astantibus hydri.

Ipsis est aer avibus non aequus, et illae

Praeeipites alta vitam sub nube relinquunt.

Praeterea jam nec mutari pabula refert,

Quaesitaeque nocent artes ; cessere magistri,
Phillyrides Chiron, Amythaoniusque Melampus. 550
Saevit, et in lucem Stygiis emissa tenebris

Pallida Tisiphone morbos agit ante metumque,
Inque dies avidum surgens caput altius effert.

Balatu pecorum et crebris mugitibus amnes
Arentesque sonant ripae collesque supini.

Jamque catervatim dat stragem, atque aggerat ipsis
In stabulis turpi dilapsa cadavera tabo,

Donec humo tegere ac foveis abscondere discunt.
Nam neque erat coriis usus ; nec viscera quisquam
Aut undis abolere potest aut vincere flamma: 560
Nec tondere quidem morbo illuvieque peresa

Vellera, nec telas possunt attingere putres.

Verum etiam, invisos si quis tentarat amictus,

² Ardentes papulae atque immundus olentia sudor

Membra sequebatur, nec longo deinde moranti
Tempore contactos artus sacer iguis edebat.

 

