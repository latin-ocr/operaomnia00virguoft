30 P. VIRGILII MARON IS

Ut varias usus meditando extunderet artes
Paulatim, et sulcis frumenti quaereret herbam
Ut silicis venis abstrusum excuderet ignem.
Tunc alnos primum fluvii sensere cavatas ;
Navita tum stellis numeros et nomina fecit,
Pleiadas, Hyadas, claramque Lycaonis Arcton ;
Tum laqueis captare feras et fallere visco
Inventum, et magnos canibus circumdare saltus ;
Atque alius latum funda jam verberat amnem,
Alta petens pelagoque alius trahit humida lina:
Tum ferri rigor, atque argutae lamina serrae 3
Nam primi cuneis scindebant fissile lignum:
Tum variae venere artes 3 labor omnia vicit
Improbus et duris urgens in rebus egestas.
Prima Ceres ferro mortales vertere terram
Instituit, quum jam glandes atque arbuta sacrae
Deficerent silvae, et victum Dodona negaret.
Mox et frumentis labor additus, ut mala culmos
Esset robigo, segnisque horreret in arvis
Oarduus : intereunt segetes ; subit aspera silva,
Lappaeque tribulique, interque nitentia culta
Infelix lolium et steriles dominantur avenae.
Quod nisi et assiduis terram insectabere rastris,
Et sonitu terrebis aves, et ruris opaci

Falce premes umbraS, votisque vocaveris imbrem ;
Heu l magnum alterius frustra spectabis acervum,

Concussaque famem in silvis solabere quercu.

Dicendum et, quae sint duris agrestibus arma,
Queis sine nec potuere seri nec surgere messes:
Vomis et inflexi primum grave robur aratri,
Tardaque Eleusinae matris volventia plaustra,
Tribulaque traheaeque et iniquo pondere rastri ;
Virgea praeterea Celei vilisque supellex,
Arbuteae crates et mystica vannus Iacchi:
Omnia quae multo ante memor provisa repones,
Si te digna manet divini gloria ruris.

140

150

160

