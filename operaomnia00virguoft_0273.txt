AENEIDOS LIB. VIII. 265

Horrendum dictu, dederat, terna arma movenda ;
Ter leto sternendus erat 3 cui tunc tamen omnes
Abstulit haec animas dextra, et totidem exuit armis.
Non ego nunc dulci amplexu divellerer usquam.
Nate, tuo 3 neque finitimus Mezentius usquam
Huic capiti insultans, tot ferro saeva dedisset 570
Funera, tam multis viduasset civibus urbem.
At VOS, o superi, et divum tu maxime rector
Jupiter, Arcadii, quaeso, miserescite regis,
Et patrias audite preces : Si numina vestra
Ι Incolumem Pallanta mihi, si fata reservant,
Si visurus eum vivo, et venturus in unum,
Vitam oro ; patiar quemvis durare laborem :
Sin aliquem infandum casum, Fortuna, minaris,
N unc, 0 nunc liceat crudelem abrumpere vitam,
Dum curae ambiguae, dum spes incerta futuri, 580
Dum te, care puer, mea sera et sola voluptas,
Complexu teneo ; gravior ne'nuncius aures
Vulneret.’⁷ Haec genitor digressu dicta supremo
Fundebat : famuli collapsum in tecta ferebant.
Jamque adeo exierat portis equitatus apertis ;
AEneas inter primos et fidus Achates ;
Inde alii Trojae proceres ; ipse agmine Pallas
In medio, chlamyde et' pictis conspectus in armis ;
Qualis ubi oceani perfusus Lucifer unda,
Quem Venus ante alios astrorum diligit ignes, 590
Extulit os sacrum coelo, tenebrasque resolvit.
Stant pavidae in muris matres, oculisque sequuntur
Pulveream nubem et fulgentes aere catervas.
Olli per dumos, qua proxima meta viarum,

, Armati tendunt. It clamor, et agmine facto
, Quadrupedaute putrem sonitu quatit ungula campum.
’ Est ingens gelidum lucus prope Caeritis amnem,

Religione patrum late sacer 3 undique colles
Inclusere cavi et nigra nemus abiete cingunt.
’ Silvano fama est veteres sacrasse Pelasgos, 600

