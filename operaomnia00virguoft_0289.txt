AENEIDOS LIB. IX. 281

Nisus abit : jamque imprudens evaserat hostes,

Atque lacus, qui post Albae de nomine dicti

Albani : tum rex stabula alta Latinus habebat.

Ut stetit, et flustra. absentem respexit amicum :

‘⁴ Euryale, infelix qua te regione reliqui Ζ :32³0
Quave sequar, rursus perplexum iter omne revolvens
Fallacis silvae ‘3” Simul et vestigia retro

Observata legit, dumisque silentibus errat.

Audit equos, audit strepitus et signa sequentum.

Nec longum in medio tempus ; quum clamor ad aures
Pervenit, ac videt Euryalum ; quem jam manus omnis
Fraude loci et noctis, subito turbante tumultu,
Oppressum rapit, et conantem plurima frustra.

Quid faciat? qua vi juvenem, quibus audeat armis
Eripere ’ἒ an sese medios moriturus in enses 400
Inferat, et pulchram properet per vulnera mortem ’.Ι
Ocius adducto torquens hastile lacerto,

Suspiciens altam Lunam, sic voce precatur ε

“ Tu, dea, tu praesens nOstro succurre labori,

Astrorum decus, et nemorum Latonia custos 3

Si qua tuis unquam pro me pater Hyrtacus aris

Dona tulit, si qua ipse meis venatibus auxi,
Suspendive tholo, aut sacra ad fastigia fixi :

Hunc sine me, turbare globum, et rege tela per auraS.”
Dixerat : et toto connixus corpore ferrum 410
Conjicit: hasta volans noctis diverberat umbras,

Et venit aversi in tergum Sulmonis, ibique ·
Frangitur, ac fisso transit praecordia ligno.

Volvitur ille vomens calidum de pectore flumen
Frigidus, et longis singultibus ilia pulsat.

Diversi circumspiciunt. Hoc acrior idem

Ecce aliud summa telum librabat⁴ ab aure.

Dum trepidant, iit hasta 'Pago per tempus utrumque

³ Stridens, trajectoque haesit tepefacta cerebro.

Saevit atrox Volscens, nec teli conspicit usquam 420
Auctorem, nec quo se ardens immittere possit.

