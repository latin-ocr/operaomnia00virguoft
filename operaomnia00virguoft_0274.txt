266 Ρ. VIRGILII MARONIS

Arvorum pecorisque deo, lucumque diemque,
Qui primi fines aliquando habuere Latinos.
Haud procul hinc Tarcho et Tyrrheni tuta tenebant
Castra locis, celsoque omnis de colle videri
J am poterat legio, et latis tenebat in arvis.
Huc pater AEneas et bello lecta juventus
Succedunt, fessique et equos ct corpora curant.

At Venus aetherios inter dea candida nimbos
Dona ferens aderat ; natumque in valle reducta
Ut procul egelido secretum flumine vidit, 610
Talibus affata est dictis, seque obtulit ultro:
“En perfecta mei promissa conjugis arte
Munera ; ne mox aut Laurentes, nate, superbos,
Aut acrem dubites in proelia poscere Turnum.”
Dixit, et amplexus nati Cytherea petivit 3
Arma sub adversa posuit radiantia quercu.
Ille deae donis et tanto laetus honore
Expleri nequit, atque oculos per singula volvit,
Miraturque, interque manus et brachia versat χ
Terribilem cristis galeam flammasque vomentem, 620 ,ἶ
Fatiferumque ensem, loricam ex aere rigentem,
Sanguineam, ingentem 3 qualis quum caerula nubes
Solis inardescit radiis longeque refulget ς
Tum leves ocreas electro auroque recocto,
Hastamque, et clipei non enarrabile textum.
Illic res Italas Romanorumque triumphos,
Haud vatum ignarus venturique inscius aevi,
Fecerat ignipotens ; illic genus omne futurae
Stirpis ab Ascanio, pugnataque in ordine bella. ¹
Fecerat et viridi fetam Mavortis in antro 630 ’
Procubuisse lupam : geminos huie ubera circum
Ludere pendentes pueros, et lambere matrem
Impavidos ; illam tereti cervice reflexam
Mulcere alternos, et corpora fingere lingua.
Nec procul hinc Romam, et raptas sine more Sabinas
Consessu caveae, magnis Circensibus actis,

 

