GEORGICON LIB. IV. 77

Primus vere rosam atque auct-umno carpere poma,

Et, quum tristis hiems etiam nunc frigore saxa

Rumperet, et glacie cursus frenaret aquarum,

Ille comam mollis jam tondebat hyacinthi,

AEstatem increpitans seram zephyrosque morantes,

Ergo apibus fetis idem atque examine multo

Primus abundare, et spumantia cogere pressis 140

Mella favis 3 1111 tiliae atque uberrima pinus ;

Quotque in flore novo pomis se fertilis arbos

Induerat, totidem auetumno matura tenebat.

Ille etiam seras 111 versum distulit ulmos,

Eduramque pirum et spinos jam pruna ferentes,

Jamque ministrantem platanum potantibus umbras.

Verum haec lpse equidem, spatiis exclusus iniquis

Praetereo, atque aliis post me memoranda relinquo.
Nunc age, naturas apibus quas Jupiter ipse

Addidit, expediam, pro qua mercede, canoros 150

Curetum sonitus crepitantiaque aera secutae,

Dictaeo coeli regem pavere sub antro.

Solae communes natos, consortia tecta

Urbis habent, magnisque agitant sub legibus aevum;

Et patriam solae et certos novere penates ;

Venturaeque hiemis memores aestate laborem

Experiuntur, et in medium quaesita reponunt.

Namque aliae victu invigilant, et foedere pacto

Exercentur agris; pars intra septa domorum

Narcissi lacrimam, et lentum de cortice gluten, leo

Prima favis ponurit fundamina, deinde tenaces

Suspendunt ceras; aliae, spem gentis, adultos

Educunt fetus3 aliae purissima mella

Stipant, et liquido distendunt nectare cellas.

Sunt, qmbus ad portas cecidit custodia sorti;

Inque vicem speculantur aquas et nubila coeli3

Aut onera accipiunt venientum, aut agmine facto

Ignavum, fucos, pecus a praesepibus arcent.

Fervet opus, redolentque thymo flagrantia mella„

