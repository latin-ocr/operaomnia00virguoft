P. VIRGILII MARONIS

GEORGICON

LIBER TERTIUS.

mmm

ΤΕ quoque, magna Pales, et te memorande canemus
Pastor ab Amphryso ; vos, silvae amnesque Lycaei.
Cetera, quae vacuas tenuissent carmine mentes,
Omnia jam vulgata. Quis aut Eurysthea durum,
Aut illaudati nescit Busiridis aras ’ἰ

Cui non dictus Hylas puer, et Latonia Delos,
Hippodameque, humeroque Pelops insignis eburno,
Acer equis 2 Tentanda via est, qua me quoque possim
Tollere humo, victorque virum volitare per ora.
Primus ego in patriam mecum, modo vita supersit, 10
Aonio rediens deducam vertice Musas ;

Primus Idumaeas referam tibi, Mantua, palmas ς

Et viridi in campo templum de marmore ponam
Propter aquam, tardis ingens ubi flexibus errat
Mincius et tenera praetexit arundine ripas.

In medio mihi Oaesar erit, templumque tenebit.

Ilh· victor ego et. Tyrio conspectus in ostro

Centum quadrijugos agitabo ad flumina currus». ⁷
Cuncta mihi, Alpheum linquens lucosque Molorchi,
Cursibus et crudo deeemet Graecia cestu: 20
Ipse, caput tonsae foliis ornatus olivae,

Dona feram. J am nunc solemnes ducere pompas

Ad delubra juvat, caesosque videre juvencos ;

Vel scena ut versis discedat frontibus, utque
Purpurea intexti tollant aulaea Britanni.

In foribus pugnam ex auro solidoque elephanto

-„.-—-,--1.—-.-.- -..- -v -4 ⁴

