20 P. VlRGILII MARONIS

Carmina vel coelo possunt deducere lunam ;

Carminibus Circe socios mutavit Ulixi ; 70
Frigidus in pratis cantando rumpitur anguis.

Ducite ab urbe domum, mea carmina, ducite Daphnin.
'Perna tibi haec primum triplici diversa colore

Licia circumdo, terque haec altaria circum

Effigiem duco ; numero deus impare gaudet.

Ducite ab urbe domum, mea carmina, ducite Daphnin.
Necte tribus nodis ternos, Amarylli, colores ;

Necte, Amarylli, modo ; et, Veneris, dic, vincula necto.
Ducite ab urbe domum, mea. carmina, ducite Daphnin.
Limus ut hic durescit, et htcc ut cera liquescit 80
Uno eodemque igni ι sic nostro Daphnis amore.

Sparge molam, et fragiles incende bitumine lauros :
Daphnis me malus urit, ego hanc in Daphnide laurum.
Ducite ab urbe domum, mea carmina, ducite Daphnin.
'Palis amor Daphnin, qualis quum fessa juvencum

Per nemora atque altos quaerendo bucula lucos

Propter aquae rivum viridi procumbit in ulva,

Perdita, nec serae meminit decedere nocti—-

Talis amor teneat, nec sit mihi cura mederi.

Ducite ab urbe domum, mea carmina, ducite Daphnin. 90
Has olim exuvias mihi perfidus ille reliquit

Pignora cara sui, quae nunc ego limine in ipso,

Terra, tibi mando ; debent haec pignora Daphnin.

Ducite ab urbe domum, mea carmina, ducite Daphnin.
Has herbas atque haec Ponto mihi lecta venena

Ipse dedit Moeris; nascuntur plurima Ponto.

His ego saepe lupum fieri et se condere silvis

Moerin, saepe animas imis excire sepulcris,

Atque satas alio vidi tiaducere messes.

Ducite ab urbe domum, mea carmina, ducite Daphnin. 100
Fer cineres, Amarylli, ieras, rivoque fluenti

Transque caput jace, nec respexeris. His ego Daphnin
Aggrediar3 nihil ille deos, nil carmina curat.

Ducite ab urbe domum, mea carmina, ducite Daphnin.

