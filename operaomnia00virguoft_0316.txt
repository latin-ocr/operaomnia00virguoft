:308 P. VIRGILII MARONIS

Vertitur ; aut anima una dabit discrimina tanta.''
Dixerat. AEneas contra cui talia reddit 2 530
‘² Argenti atque auri memoras quae multa talenta,

Natis parce tuis. Belli commercia Turnus

Sustulit ista prior jam tum Pallante peremto.

Hoc patris Anchisae manes, hoc sentit 1u1us.”

Sic fatus galeam laeva tenet, atque reflexa

Cervice orantis capulo tenus applicat ensem.

Nec procul Haemonides, Phoebi Triviaeque sacerdos,
Insula cui sacra redimibat tempora vitta,

Totus collucens veste atque insignibus armis:

Quem congressus agit campo, lapsumque superstans 540
immolat, ingentique umbra tegit ; arma Serestus ·
Lecta refert humeris, tibi, rex Gradive, tropaeum.
Instaurant acies Vulcani stirpe creatus

Oaeculus et veniens Marsorum montibus Umbro.
Dardanides contra furit. Anxuris ense sinistram

Et totum clipei ferro dejecerat orbem 3—

Dixerat ille aliquid magnum, vimque affore verbo
Crediderat, coeloque animum fortasse ferebat,
Canitiemque sibi et longos promiserat annos 3-—
Tarquitus exsultans contra fulgentibus armis, 550
Silvicolae Fauno Dryope quem nympha crearat,

Obvius ardenti sese obtulit. Ille reducta

Loricam clipeique ingens onus impedit hasta.

Tum caput orantis nequidquam, et multa parantis

Dicere, deturbat terrae, truncumque tepentem
provolvens, super haec inimico pectore fatur:

“ Istic nune, metuende, jace. Non te optima mater
Condet humi, patriove onerabit membra sepulcro :
Alitibus linquere feris ; aut gurgite mersum

Unda feret, piscesque impasti vulnera lambent? 560 2
Protenus Antaeum et Lucam, prima agmina Turni, ·
Persequitur, fortemque Numam, fulvumque Camertem,
Magnanimo Volscente satum, ditissimus agri

Qui fuit Ausonidum, et tacitis regnavit Amyclis.

 

