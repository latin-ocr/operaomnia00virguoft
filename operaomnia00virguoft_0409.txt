OIRIS. 401

Sic liquido Scyllae circumfusum aequore corpus
Semiferi incertis etiam nunc partibus artus
Undique mutabant, atque undique mutabantur.
Oris honos primum, et multis optata labella,

Et patulae frontis species, concrescere in unum
Goepere‚ et gracili mentum producere rostro.
Tum, qua se medium capitis discrimen agebat,
Ecce repente, velut patrios imitatus honores, 500
Purpuream concussit apex in vertice cristam:
At mollis varios intexens pluma colores
Marmoreum volucri vestivit tegmine corpus,
Lentaque perpetuas fuderunt brachia pennas.
Inde alias partes, minioque infecta rubenti
Crura, nova macies obduxit squalida pelli,

Et pedibus teneris ungues confixit acutos.

Et tamen hoc demum miserae succurrere pacto
Vix fuerat placida Neptuni conjuge dignum.
Nunquam illam posthac oculi videre suorum 510
Purpureas flavo retinentem vertice vittas ;

N on thalamus Tyrio fragrans accepit amomo,
Nullae illam sedes. Quid jam cum sedibus illi Ζ
Quae simul ut sese cano de gurgite velox

Cum sonitu ad coelum stridentibus extulit alis,
Et multum late dispersit in aequore rorem;
Infelix virgo nequidquam a morte recepta
Incultum solis in rupibus exigit aevum,
Rupibus et scopulis, et litoribus desertis.

N ec tamen hoc iterum poena sine: namque defim rex, 523
Omnia. qui imperio terrarum millia versat,
Commotus talem ad superos volitare puellam,
Quum pater exstinctus caeca sub nocte lateret,
Illi pro pietate sua—nam saepe tepenti
Sanguine taurorum supplex resperserat aras ;
Saepe desim largo decorarat munere sedes—-
Reddidit optatam mutato corpore vitam,

Fecit et in terris Haliaeetus ales ut esset}

nd

