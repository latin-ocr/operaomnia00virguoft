COPA . 403

Sunt et caseoli, quos juncea fiscina siccat ;
Sunt auetumnali cerea pruna die,
Castaneaeque nuces, et suave rubentia mala.
Est hic munda Ceres, est Amor, est Bromius. 20
Sunt et mora cruenta, et lentis uva racemis,
Est pendens junco caeruleus cucumis.
Est tuguri custos armatus falce saligna ;
Sed non et vasto est inguine terribilis.
Huc calybita veni : fessus jam sudat asellus:
Parce illi3 vestrum delicium est asinus.
Nunc cantu crebro rumpunt arbusta eicadae :
N unc etiam in gelida sede lacerta latet.
Si sapis, aestivo recubans te prolue vitro, ·
Seu vis crystallo ferre novos calices. 30
Eja age pampinea fessus requiesce sub umbra,
Et gravidum roseo necte caput strophio· ,
Candida formosae decerpes ora puellae.
Ah! pereat, eui sunt prisca supercilia !
Quid cineri ing-rato servas bene olentia serta?
Anne coronato vis lapide ista legi?
Pone merum et talos. Peneant, qui crastina curant!
Mors aurem vellens, “ Vivite,'’ ait, “ venio.”

 

MORETUM.

JAM nox hibernas bis quinque peregerat horas,
Excubitorque diem cantu praedjxerat ales:
Simulus exigui cultor quum rusticus agri,
Tristia venturae metuens jejunia lucis,

Membra levat sensim vili demissa grabato,
Sollicitaque manu tenebras explorat inertes,
Vestigatque focum, laesus quem denique sensit.

 

