334 Ρ. VIRGILII MARONIS

Huc juvenis nota fertur regione viarum, 530
Arripuitque locum, et silvis insedit iniquis.
Velocem interea superis in sedibus Opim,
Unam ex virginibus sociis sacraque caterva,
Com ellabat, et has tristes Latonia voces
Ore abat: “ Graditur bellum ad crudele Camilla,
Ο virgo, et nostris nequidquam cingitur armis,
Cara mihi ante alias.” Neque enim novus iste Dianae
Venit amor, subitaque animum dulcedine movit.
Pulsus ob invidiam regno viresque superbas
Priverno antiqua Metabus quum excederet urbe, 540
Infantem fugiens media inter proelia belli
Sustulit exsilio comitem, matrisque vocavit
Nomine Casmillae, mutata parte, Camillam.
Ipse, sinu prae se portans, juga longa petebat
Solorum nemorum ; tela undique saeva premebant,
Et circumfuso volitabant milite Volsci.
Ecce, fugae medio summis Amasenus abundans
Spumabat ripis 3 tantus se nubibus imber
Ruperat. Ille, innare parans, infantis amore
Tardatur‚ caroque oneri timet. Omnia secum 550
Versanti subito vix haec sententia sedit:
Telum immane, manu valida quod forte gerebat
BeHator, solidum nodis et robore cocto ;
Huic natam, libro et silvestri subere clausam,
Implicat‚ atque habilem mediae circumligat hastae,
Quam dextra ingenti librans ita ad aethera fatur:
‘2 Alma, tibi hanc, nemorum cultrix, Latonia virgo,
Ipse pater famulam voveo ; tua prima per auras

Tela tenens supplex hostem fugit. Accipe, testor,

Diva tuam, quae nunc dubiis committitur auris.” 560
Dixit, et adducto contortum hastile lacerto

Immittit : sonuere undae ; rapidum super amnem

Infelix fugit in jaculo stridente Camilla.

At Metabus, magna propius jam urgente caterva,

Dat sese fluvio, atque hastam cum virgine victor

 

