46 P. VIRGILII MARONIS

Scipiadas duros bello, et te, maxime Caesar, 170
Qui nunc extremis Asiae jam victor in oris
Imbellem avertis Romanis arcibus Indum.
Salve, magna parens frugum, Saturnia. tellus,
Magna virum: tibi res antiquae laudis et artis
Ingredior‚ sanctos ausus recludere fontes,
Ascraeumque cano Romana per oppida carmen
N unc locus arvorum ingeniis : quae robora cuique,
Quis color, et quae sit rebus natura ferendis. -’
Difficiles primum terrae, collesque maligni,
Tenuis ubi argilla, et dumqsis calculus arvis, 180
Palladia gaudent silva vivacis olivae.
Indicio est, tractu surgens oleaster eodem ‹-
Plurimus, et strati baccis silvestribus agri.
s At quae pinguis humus, dulcique uligine laeta,
Quique frequens herbis et fertilis ubere campus,
Qualem saepe cava montis convalle solemus
Despicere : huc summis liquuntur rupibus amnes,
Felicemque trahunt limum : quique editus austro,
Et filicem curvis invisam pascit aratris ;
Hic tibi praevalidas olim multoque fluentes 190
Sufficiet Baccho vites ; hic fertilis uvae,
Hic laticis, qualem pateris libamus et auro,
Infiavit quum pinguis ebur Tyrrhenus ad araS,
Lancibus et pandis fumantia reddimus exta.
&sn armenta magis studium vitulosque tueri,
Aut setus ovium, aut urentes culta capellas :
Saltus, et saturi petito longinqua Tarenti,
Et qualem infelix amisit Mantua campum,
Pascentem niveos herboso flumine cycnos,
N on liquidi gregibus sontes, non gramina deerunt 3 200
Et, quantum longis carpent armenta diebus,
Exigua tantum gelidus ros nocte reponet.
Nigra fere et presso pinguis sub vomere terra,
Et cui putre solum, namque hoc imitamur arando,
Optima frumentis : non ullo ex aequore cernes

