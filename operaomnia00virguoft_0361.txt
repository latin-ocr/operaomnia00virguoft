AENEIDOS LIB. XII. 353

Pars gladios stringunt manibus, pars missile ferrum
Corripiunt, caecique ruunt. Quos agmina contra
Procurrunt Laurentum: hinc densi rursus inundant 280
Troes Agyllinique et pictis Arcades armis.
Sic omnes amor unus habet decernere ferro.
Diripuere aras 3 it toto turbida coelo Β
Tempestas telorum7 ac ferreus ingruit imber ;
Craterasque focosque ferunt. Fugit ipse Latinus
Pulsatos referens infecto foedere divos.
Infrenant alii currus, aut corpora saltu
Subjiciunt in equos, et strictis ensibus adsunt.
Messapus regem, regisque insigne gerentem,
Tyrrhenum Aulestem avidus confundere foedus, 290
Adverso proterret equo : ruit ille recedens,
Et miser oppositis a tergo involvitus aris
In ca'put inque humeros. At fervidus advolat hasta
Messapus, teloque orantem multa trabali
Desuper altus equo graviter ferit, atque ita fatur :
Hoc habet ; haec melior magnis ta victima divis.
Concurrunt Itali, spoliantque ca tia membra.
Obvius ambustum torrem Corynaeus ab ara
Corripit, et venienti Ebuso plagamque ferenti
Occupat os flammis : olli ingens barba reluxit, 300
N idoremque ambusta dedit : super ipse secutus
Caesariem laeva turbati corripit hostis,
Impressoque genu nitens terrae applicat ipsum ;
Sic rigido latus ense ferit. Podalirius Alsum
Pastorem, primaque acie per tela ruentem!
Ense sequens nudo superimminet ι ille securi
Adversi frontem mediam mentumque reducta
Disficit, et sparso late rigat arma cruore.
Olli dura quies oculos et ferreus urget
Somnus ; in aeternam clauduntur lumina noctem. 310
At pius AEneas dextram tendebat inermem
Nudato capite, atque suos clamore vocabat:
“ Quo ruitis ’ἒ quaeve ista repens discordia surgit l
A a

