212 P. VIRGILII MARONIS

Melle soporatam et medicatis frugibus offam 420
objicit. Ille fame rabida tria guttura pandens
Corripit objectam, atque immania terga resolvit
Fusus humi, totoque ingens extenditur antro.
Occupat AEneas aditum custode sepulto,
Evaditque celer ripam irremeabilis undae.
Continuo auditae voces, vagitus et ingens
Infantumque animae flentes, in limine primo τ
Quos dulcis vitae exsortes, et ab ubere raptos,
Abstulit atra dies, et funere mersit acerbo.
Hos juxta falso damnati crimine mortis. 430
N ec vero hae sine sorte datae, sine judice, sedes.
Quaesitor Minos urnam movet; ille silentum
conciliumque vocat, vitasque et crimina discit.

Proxima deinde tenent maesti loca, qui sibi letum
Insontes peperere manu, lucemque perosi
Projecere animas Quam vellent aethere in alto
N unc et pauperiem et duros perferre labores !
Fas obstat, tristique palus inamabilis unda
Alligat, et novies Styx interfusa coercet.
N ec procul hinc partem fusi monstrantur in omnem 440
Lugentes campi3 sic illos nomine dicunt,
Hic, quos durus amor crudeli tabe peredit,
Secreti celant calles, et myrtea circum
Silva tegit ; curae non ipsa in morte relinquunt.
His Phaedram Procrinque locis, maestamque Eriphylen
Crudelis nati monstrantem vulnera cernit,
Evadnenque, et Pasiphaen; his Laodamia
It comes, et juvenis quondam, nunc femina, Caenis,
Rursus et in veterem fato revoluta figuram.

Inter quas Phoenissa recens a vulnere Dido 450
Errabat silva in magna 3 quam Tro'ius heros,
Ut primum juxta stetit agnovitque per umbram
Obscuram, qualem primo qui surgere mense
Aut videt aut vidisse putat per nubila lunam,
Demisit lacrimas, dulcique affatus amore est:

 

