250 P. VIRGILII MARONIS

Erigitur, summique ferit laquearia tecti.

Nox erat, et terras animalia fessa per omnes
Alituum pecudumque genus sopor altus habebat:
Quum pater in ripa gelidique sub aetheris axe
AEneas, tristi turbatus pectora bello,

Procubuit, seramque dedit per membra quietem. 30
Huic deus ipse loci fluvio Tiberinus amoeno
Populeas inter senior se attollere frondes

Visus; eum tenuis glauco velabat amictu
Carbasus‚ et crines umbrosa tegebat arundo ;
Tum sic affari, et curas his demere dictis :

“ O sate gente deum,.Tr0janam ex hostibus urbem
Qui revehis nobis, aeternaque Pergama servas,
Exspectate solo Laurenti arvisque Latinis,

Hic tibi certa domus, certi, ne absiste, penates ς

Neu belli terrere minis. Tumor omnis et irae 40
Concessere defim.

Jamque tibi, ne vana putes haec fingere somnum,
Litoreis ingens inventa sub ilicibus sus,

Triginta capitum fetus enixa, jacebit ;

Alba, solo recubans, albi circum ubera nati.

Hic locus urbis erit, requies ea certa laborum:

Ex quo ter denis urbem redeuntibus annis

² Ascanius clari condet cognominis Albam.

Haud incerta cano. N unc qua ratione quod instat
Expedias victor, paucis, adverte, docebo. 50
Arcades his oris, genus a Pallante profectum,

Qui regem Evandrum comites, qui signa secuti,

Delegere locum, et posuere in montibus urbem,

Pallantis proavi de nomine Pallanteum ε

Hi bellum assidue ducunt cum gente Latina ;

Hos castris adhibe socios, et foedera junge.

Ipse ego te ripis et recto flumine ducam,

Adversum remis superes subvectus ut amnem.

Surge age, nate dea ; primisque cadentibus astris

Junoni fer rite preceS, iramque minasque 60

¹.

