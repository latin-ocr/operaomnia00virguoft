25³2 P. VIRGILII MARONIS‘

“Tu tamen interea calido mihi sanguine poenas

Persolves amborum‚” inquit : simul ense recluso

Ibat in Euryalum. Tum vero exterritus, amens,
Conclamat Nisus ; nec se celare tenebris

Amplius, aut tantum potuit perferre dolorem:

“ Me, me,—adsum, qui feci,—in me convertite ferrum,

Ο Rutuli ἔ mea fraus omnis ; nihil iste nec ausus,

Nec potuit : coelum hoc et conscia sidera testor.'’
Tantum infelicem nimium dilexit amicum. 430
Talia dicta dabat z sed viribus ensis adactus

Transabiit costas, et candida pectora rumpit.

Volvitur Euryalus leto, pulchrosque per artus

It cruor, inque humeros cervix collapsa recumbit ι
Purpureus veluti quum fios, succisus aratro,

Languescit moriens ι lassove papavera collo

Demisere caput, pluvia quum forte gravantur.

At Nisus ruit in medios, solumque per omnes

Volscentem petit 3 in solo Volscente moratur.

Quem circum glomerati hostes, hinc cominus atque

hinc 440

Proturbant. Instat non secius, ac rotat ensem
Fulmineum ; donec Rutuli clamantis in ore
Condidit adverso, et moriens animam abstulit hosti.
Tum super exanimem sese projecit amicum
Confossus, placidaque ibi demum morte quievit.
Fortunati ambo ! si quid mea carmina possunt,
Nulla dies unquam memori vos eximet aevo 3
Dum domus AEneae Capitoli immobile saxum
Accolet, imperiumque pater Romanus habebit. ·
Victores praeda Rutuli spoliisque potiti, 450
Volscentem exanimum flentes in castra ferebant. '
N ec minor in castris luctus, Rhamnete reperto
Exsangui, et primis una tot caede peremtis,
Serranoque Numaque. Ingens concursus ad ipsa.
Corpora, seminecesque viros, tepidaque recentem
Caede locum, et plenos spumanti sanguine rivos

 

