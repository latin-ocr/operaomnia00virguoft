294 Ρ. VIRGILII MARONIS

AEneas ignarus abest. Nunquamne levari

Obsidione sines? Muris iterum imminet hostis

Nascentis Trojae, nec non exercitus alter ;

Atque iterum in Teucros AEtolis surgit ab Arpis

Tydides. Equidem credo, mea vulnera restant,

Et tua progenies mortalia demoror arma ! 30
Si sine pace tua atque invito numine Troes .

Italiam petiere,—luant peccata ; neque illos

Juveris auxilio : sin tot responsa secuti,

Quae superi manesque dabant‚—cur nunc tua quisquam
Vertere jussa potest ’.Ι aut cur nova condere fata ἒ

Quid repetam exustas Erycino in litore classes?

Quid tempestatum regem, ventosque furentes

AEolia excitos 2 aut actam nubibus Irim ’.Ι

Nunc etiam manes—haec intentata manebat

Sors rerum—movet, et superis immissa repente 40
Allecto, medias Italum bacchata per urbes.

Nil super imperio moveor : speravimus ista,

Dum fortuna fuit ε vincant, quos vincere mavis.

Si nulla est regio, Teucris quam det tua conjux

Dura: per eversae, genitor, fumantia Trojae

Excidia obtestor ε liceat dimittere ab armis

Incolumem Ascanium, liceat superesse nepotem.

AEneas sane ignotis jactetur in undis,

Et, quamcumque viam dederit fortuna, sequatur :

Hunc tegere, et dirae valeam subducere pugnae. 50
Est Amathus, est celsa mihi PaphuS, atque Cythera, ’
Idaliaeque domus : positis inglorius armis

Exigat hic aevum. Magna ditione jubeto

Carthago premat Ausoniam : nihil urbibus inde
Obstabit Tyriis. Quid pestem evadere belli

Juvit, et Argolicos medium fugisse per ignes,
Totque maris vastaeque exhausta pericula terrae‚
Dum Latium Teucri recidivaque Pergama quaerunt ’ἒ
Non satius, cineres patriae insedisse supremos,
Atque solum quo Troja fuit Ἰ Xanthum et Simoenta 60 j ’

 

