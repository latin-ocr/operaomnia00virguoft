37⁰ P. VIRGILII MAR‘. MS

“Quae nunc deindemora est? aut quid jam‚Turne‚ retractas?
Non cursu, saevis certandum est cominus armis. ὅ9υ
Verte omnes tete in facies ; et contrahe, quidquid

Sive animis sive arte vales ; opta ardua pennis

Astra sequi, clausumve cava te condere terra..”

Ille caput quassans: “ Non me tua fervida terrent

Dicta, ferox ; di me terrent, et Jupiter hostis.”

Nec plura effatus, saxum circumspicit ingens,

Saxum antiquum, ingens, campo quod forte jacebat,
Limes agro positus, litem ut discerneret arvis ;

Vix illud lecti bis sex cervice subirent,

Qualia nunc hominum producit corpora tellus: 900
Ille manu raptum trepida torquebat in hostem,

Altior insurgen3‚ et cursu concitus heros.

Sed neque currentem se, nec cognoscit euntem,
Tollentemve manu saxumque immane moventem :

Genua labant ; gelidus concrevit frigore sanguis.

Tum lapis ipse viri, vacuum per inane volutus,

Nec spatium evasit totum, nec pertulit ictum.

Ac velut in somnis, oculos ubi languida pressit

Nocte quies, nequidquam avidos extendere cursus 2
Velle videmur, et in mediis conatibus aegri 910
Succidimus ; non lingua valet, non corpore notae
Sufficiunt vires, nec vox aut verba sequuntur:
Sic Turno, quacumque viam virtute petivit,
Successum dea dira negat. 'rum pectore sensus
Vertuntur varii. Rutulos aspectat et urbem,
Cunctaturque metu, telumque instare tremiscit ς
Nec quo se eripiat, nec qua vi tendat in hostem,
Nec currus usquam videt, aurigamve sororem.
Cunctanti telum AEneas fatale coruscat,

Sortitus fortunam oculis 3 et corpore toto 920 ’
Eminus intorquet. Murali concita nunquam
Tormento sic saxa fremunt, nec fulmine tanti
Dissultant crepitus. Volat atri turbinis instar
Exitium dirum hasta ferens. orasque recludit

 

