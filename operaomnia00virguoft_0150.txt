142 P. VIRGILII MARONIS

Hunc petimus fessi, et parvae succedimus urbi:
Ancora de prora jacitur ; stant litore puppes.
“Ergo insperata tandem tellure potiti,
Lustramurque J ovi, votisque incendimus aras ;
Actiaque Iliacis celebramus litora ludis. 280
Exercent patrias oleo labente palaestras
N udati socii. Juvat evasisse tot urbes
Argolicas, mediosque fugam tenuisse per hostes.
Interea magnum sol circumvolvitur annum,
Et glacialis hiems aquilonibus asperat undas.
AEre cavo clipeum, magni gestamen Abantis,
Postibus adversis figo, et rem carmine signo z
AENEAs HAEc DE DANAIS vmromnns ARMA.
Linquere tum portus jubeo, et considere transtris,
Certatim socii feriunt mare, et aequora verrunt. 290
Protenus aerias Phaeacum abscondimus arces,
Litoraque Epiri legimus, portuque subimus
Chaonio, et celsam Buthroti accedimus urbem.
‘⁴ Hic incredibilis rerum fama occupat aures,

Priamiden Helenum Graias regnare per urbes,
Oonjugio AEacidae Pyrrhi sceptrisque potitum ;
Et patrio Andromachen iterum cessisse marito.
Obstupui 3 miroque incensum pectus amore
Compellare virum, et casus cognoscere tantos
Progredior portu, classes et litora linquens ; 300
Solemnes quum forte dapes et tristia dona,
Ante urbem in luco, falsi Simoentis ad undam,
Libabat cineri Andromache, manesque vocabat
Hectoreum ad tumulum, viridi quem cespite inanem,
Et geminaS‚ causam lacrimis, sacraverat aras,
Ut me conspexit venientem, et Troia circum
Αηηᾶ amens vidit, magnis exterrita monstris
Deriguit visu in medio ; calor ossa reliquit ;
Labitur, et longo vix tandem tempore fatur ε

Verane te facies, verus mihi nuncius affers, 310

 

