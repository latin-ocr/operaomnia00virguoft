AENEIDOS LIB. VI. 219

Quae regio Anchisen, quis habet locus 2 illius ergo 670
Venimus, et magnos Erebi tranavimus amnes.'’
Atque huic responsum paucis ita reddidit heros :
“Nulli certa domus : lucis habitamus opacis,
Riparumque toros et prata recentia rivis
Incolimus. Sed vos, si fert ita corde voluntas,
Hoc superate jugum: et sacili jam tramite sistam”
Dixit, et ante tulit gressum, camposque nitentes
Desuper ostentat ; dehinc summa cacumina linquunt.
At pater Anchises penitus convalle virenti
Inclusas animas, superumque ad lumen ituras, 680
Lustrabat studio recolens, omnemque suorum
Forte recensebat numerum, carosque nepotes,
Fataque, fortunasque virstm, moresque, manusque.
Isque ubi tendentem adversum per gramina vidit
AEnean, alacris palmas utrasque tetendit ;
Effusaeque genis lacrimae ; et vox excidit ore :
. ‘⁴ Venisti tandem, tuaque spectata parenti
Vicit iter durum pietas ’ἒ datur ora tueri,
Nate, tua, et notas audire et reddere voces 2
Sic equidem ducebam animo, rebarque futurum, 690
Tempora dinumerans 3 nec me mea cura fefellit.
Quas ego te terras et quanta per aequora vectum
Accipio ! quantis jactatum, nate, periclis !
Quam metui, ne quid Libyae tibi regna nocerent !”
Ille autem ε “ Tua me, genitor, tua tristis imago,
Saepius occurrens, haec limina tendere adegit.
Stant sale Tyrrheno classes. Da jungere dextram,
Da, genitor ; teque amplexu ne subtrahe nostr0.”
Sic memorans largo fietu simul ora rigabat.
Ter conatus ibi collo dare brachia circum : 700
Ter frustra comprensa manus effugit imago,
Par levibus ventis, volucrique simillima somno.
Interea videt AEneas in valle reducta
Seclusum nemus, et virgulta sonantia silvis,
Lethaeumque, domos placidas qui praenatat‚ amnem

