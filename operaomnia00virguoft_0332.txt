:324 Ρ. VIRGILII MARONIS

Quam pius AEneas‚ et quam magni Phryges et quam 170
Tyrrhenique duces, Tyrrhenum exercitus omnis.
Magna tropaea fenmt, quos dat tua dextera leto ;
Tu quoque nunc stares immanis truncus in armis 3
Esset par aetas, et idem si robur ab annis, ·
Turne. Sed infelix Teucros quid demoror armis Ἰ
Vadite, et haec memores regi mandata referte :
Quod vitam moror invisam, Pallante peremto,
Dextera causa·tua est ; Turnum natoque patrique
Quam debere vidos. Meritis vacat hic tibi solus
Fortunaeque locus. Non vitae gaudia quaero, 180
Nec fas : sed nato manes perferre sub imos.”

Aurora interea miseris mortalibus almam
Extulerat lucem, referens opera atque labores.
J am pater AEneas, jam curvo in litore Tarchon
Constituere pyras : huc corpora quisque suorum
More tulere patrum ; subjectisque ignibus atris
Conditur in tenebras altum caligine coelum.
Ter circum accensos, cincti fulgentibus annis,
Decurrere rogos ς ter maestuin funeris ignem
Lustravere in equis 3 ululatusque ore dedere. 190
Spargitur et tellus lacrimis, sparguntur et arma.
It coelo clamorque virum clangorque tubarum.
Hinc alii spolia occisis derepta Latinis
Conjiciunt igni, galeas, ensesque decoros,
Frenaque, ferventesque rotas 3 pars munera. nota,
Ipsorum clipeos, et non felicia tela.
Multa boum circa mactant-ur corpora Morti ;
Saetigerosq‘ue sues raptasque ex omnibus agris
In flammam jugulant pecudes. Tum litore toto 2
Ardentes spectant socios, semiustaque servant 200 ,
Busta 3 neque avelli possunt, nox humida donec
Invertit coelum stellis fulgentibus aptum.

Nec minus et miseri diversa in parte Latini
Innumeras struxere pyras 3 et corpora. partim
Multa virum terrae infodiunt, avectaque partim

θ

 

