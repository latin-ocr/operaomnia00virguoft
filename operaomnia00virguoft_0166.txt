158 P. VIRGILII MARONIS

Suspectas habuisse domos Carthaginis altae.
Sed quis erit modus? aut quo nunc certamina tanta?
Quin potius pacem aeternam pactosque hymenaeos
Exercemus '2 habes, tota quod mente petisti : 100
Ardet amans Dido, traxitque per ossa furorem.
Communem hunc ergo populum paribusque regamus
Auspiciis 3 liceat Phrygio servire marito,
Dotalisque tuae Tyrios permittere dextrae.'’

Olli—sensit enim simulata mente locutam,
Quo regnum Italiae Libycas averteret oras—-
Sic contra est ingressa Venus : “ Quis talia demens
Abnuat, aut tecum malit contendere bello ’ζ
Si modo, quod memoras, factum fortuna sequatur.
Sed fatis incerta feror, si Jupiter unam 110
Esse velit Tyriis urbem Trojaque profectis,
Miscerive probet populos, aut foedera jungi.
Tu conjux ; tibi fas animum tentare precando.
Perge ; sequar.” Tum sic excepit regia. J uno :
“ Mecum erit iste labor. N unc qua ratione, quod instat, ¹
Confieri possit, paucis, adverte, docebo.
Venatum AEneas unaque miserrima Dido ἔ
In nemus ire parant, ubi primos crastinus ortus
Extulerit Titan, radiisque retexerit orbem. .
His ego nigrantem commixta grandine nimbum, 120
Dum trepidant alae, saltusque indagine cingunt,
Desuper infundam, et tonitru coelum omne ciebo.
Diffugient comites, et nocte tegentur opaca:
Speluncam Dido dux et Trojanus eandem
Devenient. Adero, et, tua si mihi certa voluntas,
Connubio jungam stabili propriamque dicabo.
Hic Hymenaeus erit.’' Non adversata petenti
Annuit, atque dolis risit Cytherea repertis.

Oceanum interea surgens Aurora relinquit.
It portis, jubare exorto, delecta juventus: 130 1
Retia rara, plagae, lato venabula ferro,
Massylique ruunt equites, et odora canum vis.

     
 

