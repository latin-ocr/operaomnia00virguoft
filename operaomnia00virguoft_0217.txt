AENEIDOS LIB. Vl. 200

Trans pontum fugat, et terris immittit apricis.
Stabant orantes primi transmittere cursum,
Tendebantque manus ripae ulterioris amore ;
Navita sed tristis nunc hos, nunc accipit illos:
Ast alios longe submotos arcet arena.
AEneas, miratus enim motusque tumultu,
“ Dic,'’ ait, ‘⁴ o virgo, quid vult concursus ad amnem ’.ἱ
Quidve petunt animae 2 vel quo discrimine ripas
Hae linquunt, illae remis vada livida verrunt P’ 320
Olli sic breviter fata est long-aeva sacerdos ε
“ Anchisa generate, deum certissima proles
Cocyti stagna alta vides, Stygiamque paludem,
Di cujus jurare timent et fallere numen.
Haec omnis, quain cernis, inops inhumataque turba est ;
Portitor ille, Charon ; hi, quos vehit unda, sepulti.
Nec ripas datur horrendas et rauca fluenta
Transportare prius, quam sedibus ossa quierunt.
Centum errant annos, volitantque haec litora circum :
Tum demum admissi stagna exoptata revisunt.” 330
Constitit Anchisa satus, et vestigia pressit,
Multa putans, sortemque animo miseratus iniquam.
Cernit ibi maestos et mortis honore carentes
Leucaspim et Lyciae ductorem classis Orontem :
Quos simul a Troja ventosa per aequora vectos
Obruit auster, aqua involvens navemque virosque.

Ecce gubernator sese Palinurus agebat ε
Qui Libyco nuper cursu, dum sidera servat,
Exciderat puppi mediis effusus in undis.
Hunc ubi vix multa maestum cognovit in umbra, 340
Sic prior alloquitur: “ Quis te, Palinure, deorum
Eripuit nobis, medioque sub aequore mersit Ὶ
Dic age. Namque mihi, fallax haud ante repertus,
Hoc uno responso animum delusit Apollo,
Qui fore te ponto incolumem, finesque canebat
Venturum Ausonios. En haec promissa fides est ‘3⁵'

Ille autem: “Neque te Phoelbi cortina fefellit,

