AENEIDOS LIB. IX. 279

Egressi superant fossas, noctisque per umbram
Castra inimica petunt, multis tamen ante futuri
Exitio. Passim somno vinoque per herbam
Corpora fusa vident, arrectos litore currus,
Inter lora rotasque viros, simul arma jacere,
Vina simul. Prior Hyrtacides sic ore locutus :
“ Euryale, audendum dextra. N unc ipsa vocat res. 320
Hac iter est. Tu, ne qua manus se attollere nobis
A tergo possit, custodi et consule longe.
Haec ego vasta dabo, et lato te limite ducam.’'
Sic memorat, vocemque premit ; simul ense superbum
Rhamnetem aggreditur, qui forte tapetibus altis
Exstructus toto proflabat pectore somnum ;
Rex idem, et regi Turno gratissimus augur:
Sed non augurio potuit depellere pestem.
Tres juxta famulos temere inter tela jacentes,
Armigerumque Remi premit, aurigamque sub ipsis 330
Nactus equis ; ferroque secat pendentia colla.
Tum caput ipsi aufert domino truncumque relinquit
Sanguine singultantem ; atro tepefacta cruore
Terra torique madent. Nec non Lamyrumque Lamumque,
Et juvenem Sarranum, illa qui plurima noete
Luserat, insignis facie, multoque Jaeebat
Membra deo victus : felix, si protenus illum
AEquasset nocti ludum in lucemque tulisset.
Impastus ceu plena leo per ovilia turbans ;
Suadet enim vesana fames 3 manditque trahitque 340
Molle pecus mutumque metu ; fremit ore cruento.
Nec minor Euryali caedes : incensus et ipse
Perfurit ; ac multam in medio sine nomine plebem,
Fadumque Herbesumque subit, Rhoetumque, Abarimque,
Ignaros ; Rhoetum vigilantem, et cuneta videntem ;
Sed magnum metuens se post cratera tegebat :
Pectore in adverso totum eui eominus ensem
Condidit assurgenti, et multa morte recepit.
Purpuream vomit ille animam, et eum sanguine mixta

