378 P. VIRGILII MARONIS

Pastor agit curas, et dum non arte canora
Compacta solitum modulatur arundine carmen :
Tendit inevectus radios Hyperionis ardor,
Lucidaque aetherio ponit discrimina mundo,

Qua jacit Oceanum flammas in utrumque rapaces.

Et jam compellente vagae pastore capellae
Ima susurrantis repebant ad vada lymphae,
Quae subter viridem residebant caerula muscum.
J am medias operum partes evectus erat sol,
Quum densas pastor pecudes cogebat 111 umbras,
Et procul aspexit luco residere virenti,

Delia diva, tuo: quo quondam victa furore
Venit Nyctelium fugiens Cadmeis Agave
Infandas scelerata manus e caede cruenta :

Quae gelidis bacchata jugis requievit in antro.
Posterius poenam nati se morte futuram.

Hic etiam viridi ludentes Panes in herba

Et Satyri Dryadesque choros egere puellae
Naiadum coetu. Tantum non Orpheus Hebrum
Restantem tenuit ripis silvasque canendo,
Quantum te, Peneu, remorantem dia chorea,
Multa tibi laeto fundentes gaudia vultu,

Ipsa loci natura domum resonante susurro
Queis dabat, et dulci fessas refovebat in umbra.
Nam primum prona surgebant valle patentes
Aereae platanus, inter quas impia lotos,

Impia, quae socios Ithaci maerentis abegit,
Hospita dum nimia tenuit dulcedine captos.
At, quibus insigni curru projectus equorum
Ambustus Phaethon luctu mutaverat artus,
Heliades teneris amplexae brachia truncis
Candida fundebant tentis velamina ramis.
Posterius, cui Demophoon aeterna reliquit
Perfidiam lamentandi mala, perfida multis.
Quam comitabantur fatalia carmina quercus,
Quercus ante datae, Cereris quam semina, vitae ;

100

110 ¹

120 ,

130

 

