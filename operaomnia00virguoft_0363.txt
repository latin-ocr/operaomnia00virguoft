AENEIDOS LIB. XII. 355

Qui quondam, castra ut Danaum speculator adiret,
Ausus Pelidae pretium sibi poscere currus. 350
Illum Tydides alio pro talibus ausis
Affecit pretio 3 nec equis aspirat Achillis.
Hunc procul ut campo Turnus prospexit aperto,
Ante levi jaculo longum per inane secutus,
Sistit equos bijuges, et curru desilit, atque
Semianimi lapsoque supervenit, et pede collo,
Impresso dextrae mucronem extorquet, et alto
Fulgentem tingit jugulo ; atque haec insuper addit:
“En, agros et, quam bello, Trojane, petisti,
Hesperiam metire jacens: haec praemia, qui me 360
Ferro ausi tentare, ferunt : sic moenia conclunt.”
Huic comitem Asbuten conjecta cuspide mittit,
Chloreaque, Sybarimque, Daretaque, Thersilochumque,
Et sternacis equi lapsum cervice Thymoeten.
Ac velut Edoni Boreae quum spiritus alto
Insonat AEgaeo, sequiturque ad litora fluctus,
Qua venti incubuere, fugam dant nubila coelo :
Sic Turno, quacumque viam secat agmina cedunt,
Conversaeque ruunt acies ; fert impetus ipsum,
Et cristam adverso curru quatit aura volantem. 370
Non tulit instantem Phegeus animisque frementem:
Objecit sese ad currum, et spumantia frenis
Ora citatorum dexcra detorsit equorum.
Dum trahitur, pendetque jugis, hunc lata retectum
Lancea consequitur, rumpitque infixa bilicem
Loricam, et summum degustat vulnere eorpus.
Ille tamen clipeo objecto conversus in hostem
Ibat, et auxilium ducto mucrone petebat :
Quum rota praecipitem et procursu concitus axis
Impulit, effunditque solo 3 Turnusque secutus 380
Imam inter galeam summi thoracis et oras
Abstulit ense caput, truncumque reliquit arcnae.

Atque ea dum campis victor dat funera Turnus,
Interea AEnean Mnestheus et fidus Achates

 

