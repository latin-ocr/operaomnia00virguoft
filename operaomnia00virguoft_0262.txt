254 P. VIRGILII MARON IS

Ergo et, quam petitis, juncta est mihi foedere dextra:
Et lux quum primum terris se crastina reddet, 170
Auxilio laetos dimittam, opibusque juvabo.
Interea sacra haec, quando huc venistis amici,
Annua, quae differre nefas, celebrate faventes
Nobiscum, et jam nunc sociorum assuescite mensis.”
Haec ubi dicta, dapes jubet et sublata reponi
Pocula, gramineoque viros locat ipse sedili ;
Praecipuumque toro et villosi pelle leonis
Accipit AEnean, solioque invitat acerno.
Tum lecti juvenes certatim araeque sacerdos
Viscera tosta ferunt taurorum, onerantque canistris 180
Dona laboratae Cereris, Bacchumque ministrant.
Vescitur AEneas‚ simul et Trojana juventus,
Perpetui tergo bovis, et lustralibus extis. ,
Postquam exemta fames, et amor compressus edendi,
Rex Evandrus ait : ‘⁶ Non haec solemnia nobis,
Has ex more dapes, hanc tanti numinis aram
Vana superstitio veterumque ignara deorum
Imposuit : saevis, hospes Troiane, periclis
Servati facimus, meritosque novamus honores.
J am primum saxis suspensam hanc aspice rupem : 190
Disjeetae procul'ut moles, desertaque montis
Stat domus, et scopuli ingentem traxere ruinam.
Hic spelunca fuit, vasto submota recessu,
semihominis Caci facies quam dira tenebat,
Solis inaccessam radiis ; semperque recenti
Caede tepebat humus ; foribusque affixa superbis
Ora virum tristi pendebant pallida tabo.
Huic monstro Vulcanus erat pater τ illius atros
Ore vomens ignes, magna se mole ferebat. Α
Attulit et nobis aliquando optantibus aetas 200
⁷ Auxilium adventumque dei. Nam maximus ultor,
Tergemini nece Geryonae spoliisque superbus,
Alcides aderat, taurosque hac victor agebat
Ingentes ; vallemque boves amnemque tenebant.

