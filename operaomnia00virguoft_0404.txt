396 Ρ. VIRGILII MARONIS

Tene etiam fortuna mihi crudelis ademit,
Tene, o sola meae vivendi causa senectae ’ἶ
Saepe tuo dulci nequidquam capta. sopore,
Quum premeret natura, mori me velle negavi,
Ut tibi Corycio glomerarem flammea luto.
Quo nunc me, infeliX, aut quae me numina servant?
An nescis, qua lege patris de vertice summo
Edita. candentes praetexat purpura canos 2 320
Quae tenui patriae spes sit suspensa capillo?
Si nescis, aliquam possum sperare salutem,
Inscia quandoquidem scelus es conata nefandum.
Sin est, quod metuo, per te, mea alumna, tuumque
Expertum multis miserae mihi rebus amorem,
Per te, et sacra precor per flumina Ilithyiae,
Ne tantum in facinus tam molli mente sequaris.
Non ego te incepto, fieri quod non pote, conor
Flectere amore, neque est cum dis contendere nostrum ;
Sed patris incolumi potius te nubere regne, 330
Atque aliquos tamen esse velis tibi, alumna, penates.
Hoc unum, exitio docta atque experta, monebo.
Quod si non alia poteris ratione parentem
Flectere‚——sed poteris ; quid enim non unica possis?—
Tunc potius tamen ipsa, pio quum jure licebit,
Quum facti causam tempusque doloris habebis,
Tunc potius conata tua atque incepta referto.
Meque, deosque tibi comites, mea alumna, futuros
Polliceor: nihil est, quod texas ordine, longum.”

His ubi sollicitos animi relevaverat aestus 340
Vocibus, et blanda pectus spe vicerat aegrum,
Paul· atim tremebunda genis obducere vestem
Virginis, et placidam tenebris captare quietem,
Inverso bibulum restinguens lumen olivo.
Incipit, ad crebros' msani pectoris ictus
Ferre manum, assiduis mulcens praecordia palmis.
Noctem illam sic maesta. super morientis alumnae
Frigidulos cubito subnixa pependit ocellos.

 

