102 Ρ. VIRGILII MARONIS

Ausus, et affiictis melius confidere rebus.

Namque sub ingenti lustrat dum singula templo
Reginam opperiens, dum, quae fortuna sit urbi,
Artificumque manus inter se operumque laborem
Miratur, videt Iliacas cx ordine pugnas,

Bellaque jam fama totum vulgata per orbem,

Atridas, Priamumque, et saevum ambobus Achillem.
Constitit, et lacrimans, “Quis jam locus‚’' inquit, “ Achate,
Quae regio in terris nostri non plena laboris? · 460
En Priamus ! Sunt hic etiam sua praemia laudi ς

Sunt lacrimae rerum, et mentem mortalia tangunt.

Solve metus ; feret haec aliquam tibi fama salutem.’'

Sic ait, atque animum pictura pascit inani,

Multa gemens, largoque humectat flumine vultum.
Namque videbat, uti bellantes Pergama circmn

Hac fugerent Graii, premeret Trojana juventus3

Hac Phryges ; instaret curru cristatus Achilles.

Nec procul hinc Rhesi niveis tentoria velis

Agnoscit lacrimans, primo quae prodita somno 470
Tydides multa vastabat caede cruentus,

Ardentesque avertit equos in castra, prius quam

Pabula gustassent Trojae Xanthrunque bibissent.

Parte alia fugiens amissis Troilus armis,

Infelix puer, atque impar congressus Achilli,

Fertur equiS‚ curruque haeret resupinus inani,

Lora tenens tamen : huic cervixque comaeque trahuntur
Per terram, et versa pulvis inscribitur hasta.

Interea ad templum non aequae Palladis ibant

Crinibus Iliades passis. peplumque ferebant 480
Suppliciter tristes et tunsae pectora palmis ;

Diva solo fixos oculos aversa tenebat.

Ter circum Iliacos raptaverat Hectora muros,
Exanimumque auro corpus vendebat Achilles.

Tum vero ingentem gemitum dat pectore ab imo,

Ut spolia, ut currus, utque ipsum corpus amici,
Tendentemque manus Priamum conspexit inermes.

 

