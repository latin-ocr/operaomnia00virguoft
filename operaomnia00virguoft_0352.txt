344 AENEIDOS LIB. XI.

Arietat in portas et duros objice postes. 890 ;
Ipsae de muris summo certamine matres— =
Monstrat amor verus patriae—ut videre Camillam,
Tela manu trepidae jaciunt3 ae robore duro
Stipitibus ferrum sudibusque imitantur obustis
Praecipites, primaeque mori pro moenibus ardent.

Interea Turnum in silvis saevissimus implet
N uncins, et juveni ingentem fert Acca tumultum:
Deletas Volscorum acies, cecidisse Camillam,
Ingruere infensos hostes, et Marte seeundo
Omnia corripuisse: metum jam ad moenia ferri. 900
Ille furens-et saeva J ovis sic numina poscunt—-
Deserit obsessos colles, nemora aspera linquit.
Vix e conspectu exierat, campumque tenebat,
Quum pater AEneas, saltus ingressus apertos,
Exsuperatque jugum, silvaque evadit opaea.
Sic ambo ad muros rapidi totoque feruntur
Agmine, nec longis inter se passibus absunt ;
Ac simul AEneas fumantes pulvere campos
Prospexit longe, Laurentiaque agmina vidit3
Et saevum AEnean agnovit Turnus in armis, 910
Adventumque pedum flatusque audivit equorum.
Continuoque ineant pugnas et proelia tentent:
Ni roseus fessos jam gurgite Phoebus Hibero
Tingat equos, noctemque die labente reducat.
Considunt castris ante urbem, et moenia vallant.

 

