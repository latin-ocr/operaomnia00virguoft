GEORGIOON LIB. IV. 87

Fata vocant, conditque natantia lumina somnus.
Jamque vale : feror ingenti circumdata nocte,
Invalidasque tibi tendens, heu non tua, palmas !'
Dixit, et ex oculis subito, ceu fumus in auras
commixtus tenues, fugit diversa ; neque illum, 500
Prensantem nequidquam umbras, et muita volentem
Dicere, praeterea vidit ; nec portitor Orci
Amplius objectam passus transire paludem.
Quid faceret 2 quo se, rapta bis conjuge, ferret?
Quo fletu manes, qua numina voce moveret ’.ἱ
Illa quidem Stygia nabat jam frigida cymba.
Septem illum totos perhibent ex ordine menses
Rupe sub aeria deserti ad Strymonis undam
Flevisse‚⁴et gelidis haec evolvisse sub antris,
Mulcentem tigres, et agentem carmine quercus: 510
Qualis populea maerens Philomela sub umbra
Amissos queritur fetus, quos durus arator
observans nido implumes detraxit : at illa
Flet noctem, ramoque sedens miserabile carmen
Integrat, et maestis late loca questibus implet.
Nulla Venus, non ulli animum flexere hymenaei3
Solus hyperboreas glacies Tanaimque nivalem,
Arvaque Rhipaeis nunquam viduata pruinis
Lustrabat, raptam Eurydicen atque irrita Ditis
Dona querens : spretae Ciconum quo munere matres, 520
Inter sacra deum nocturnique orgia Bacchi,
Discerptum latos juvenem sparsere per agros.
Tum quoque, marmorea caput a cervice revulsum
Gurgite quum medio portans OEagrius Hebrus
Volveret, ‘ Eurydicen’ vox ipsa et frigida lingua,

Ah miseram Eurydicen !’ anima fugiente vocabam
‘ Eurydicen' toto referebant flumine ripae.'’

Haec Proteus ε et se jactu dedit aequor in altum ;
Quaque dedit, spumantem undam sub vertice torsit.
At non Cyrene ; namque ultro affata timentem: 530
“ Nate, licet tristes animo deponere curas
Haec omnis morbi causa ; hine miserabile Nymphae,

