398 P. VIRGILII MARONIS

Gaudeat : et cineri patria est jucunda sepulto.
Ergo metu capiti Scylla est inimica paterno.
Tum coma Sidonio florens succiditur ostro ;
Tum capitur Megara, et divum responsa probantur ;
Tum suspensa novo ritu de navibus altis,
Per mare caeruleum trahitur Niseia virgo. 390
Complures illam nymphae mirantur in undis 3
Miratur pater Oceanus, ct candida Tethys,
Et cupidas secum rapiens Galatea sorores ;
Illa etiam, junctis magnum quae piscibus aequor
Et glauco bipedum curru metitur equorum,
Leucothee, parvusque dea cum matre Palaemon.
Illi etiam, alternas sortiti vivere luces,
Cara J ovis suboles, magnum J ovis incrementum,
Tyndaridae niveos mirantur virginis artus.
Has adeo voces atque haec lamenta per auras 400
Fluctibus in mediis questu volvebat inani,
Ad coelum infelix ardentia lumina tollens,
Lumina : nam teneras arcebant vincula palmas.
“ Supprimite o paulum turbati flamina venti,
Dum queror 3 et divos, quanquam nil testibus illis
Profeci⁷ extrema moriens tamen alloquor hora.
Vos ego, vos ade0‚ venti, testabor, et aurae,
Vos, matutina si qui de gente venitis,
Cernjtis : illa ego sum cognato sanguine vobis
Scylla ; quod, ah! salva liceat te dicere Procne ; 410
Illa ego sum Nisi pollentis filia quondam,
Certatim ex omni petiit quam Graecia regno,
Qua curvus terras amplectitur Hellespontus3
Illa ego sum, Minos, sacrato foedere conjux
Dicta tibi: tamen haec, et si non accipis, audis.
Vinctane tam magni tranabo gurgitis undas?
Vincta tot assiduas pendebo ex ordine luces?
Non equidem me aJio possum contendere dignam
Supplicio‚ quod sic patriam carosque penates
Hostibus immitique addixi ignara tyranno. 420

 

