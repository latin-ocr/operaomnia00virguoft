P. VIRGILII MARONIS

BUCOLICON

LIBER.

ummw=

ECLOGA Ι, TITYRUS.

MELIBOEUS. TITYRUS.

MEL. TITYRE, tu patulae recubans sub tegmine sagi
Silvestrem tenui Musam meditaris avena:
Nos patriae fines et dulcia linquimus arva 3
Nos patriam fugimus : tu, Tityre, lentus in umbra
Formosam resonare doces Amaryllida silvas.
TIT. Ο Meliboee, deus nobis haec otia fecit:
Namque erit ille mihi semper deus3 illius aram
Saepe tener nostris ab ovilibus imbuet agnus.
Ille meas errare boves, ut cernis, ef, ipsum
Ludere, quae vellem, calamo permisit agresti. lo

MEL. Non equidem invideo3 miror magis ε undique totiz
Usque adeo turbatur agris. En, ipse capellas
Protenus aeger ago ; hanc etiam vix, Tityre, duco.

Hic inter densas corulos modo namque gemellos,
Spem gregis, ,ah ! silice in nuda connixa reliquit.
Saepe malum hoc nobis, si mens non laeva fuisset,
De coelo tactas memini praedicere quercus.

[Saepe sinistra cava praedixit ab ilice cornix]
Sed tamen, iste deus qui sib, da, Tityre, nobis.

TIT. Urbem, quam dicunt Romam, Meliboee, putavi 20
Stultus ego huic nostrae similem, quo saepe solemus
Pastores ovium teneros depellere fetus.

Sic canibus catulos similes, sie matribus haedos
Β

