AENEIDOS LIB. VIII. 261

Stricturae Chalybum, et fornacibus ignis anhelat ς
Vulcani domus, et Vulcania nomine tellus.
Hoc tunc ignipotens coelo descendit ab alto.
Ferrum exercebant vasto Cyclopes in antro,
Brontesque, Steropesque, et nudus membra Pyracmon.
His informatum manibus jam parte polita
Fulmen erat 3 toto genitor quae plurima coelo
Dejicit in terras ; pars imperfecta manebat.
Tres imbris torti radios, tres nubis aquosae
Addiderant, rutili tres ignis et alitis austri. 430
Fulgores nunc horrificos, sonitumque, metumque
Miscebant operi, flammisque sequacibus iras.
Parte alia Marti currumque rotasque volucres
Instabaut, quibus ille viros, quibus excitat urbes 3
AEgidaque horriferam, turbatae Palladis arma,
Certatim squamis serpentum auroque polibant,
Connexosque angues, ipsamque in pectore djvae
Gorgona, desecto vertentem lumina collo.
“ Tollite cuncta‚’' inquit, “ coeptosque auferte labores,
AEtnaei Cyclopes, et huc advertite mentem : 440
Arma acri facienda viro. N unc viribus usus,
N unc manibus rapidis, omni nunc arte magistra.
Praecipitate moras.'' Nec plura effatus ; et illi
Ocius incubuere omnes, pariterque laborem
Sortiti τ fluit aes rivis, aurique metallum 3
Vulnificusque chalybs vasta fornace liquescit.
Ingentem clipeum informant, unum omnia contra
Tela Latinorum ; septenosque orbibus orbes
Impediunt. Alii ventosis follibus auras
Accipiunt redduntque 3 alii stridentia tingunt 450
AEra lacu: gemit impositis incudibus antrum.
Illi inter sese multa vi brachia tollunt
In numerum, versantque tenaci forcipe massam.

Haec pater AEoliis properat dum Lemnius oris,
Evandrum ex humili tecto lux suscitat alma,
Et matutini volucrum sub culmine cantus.

