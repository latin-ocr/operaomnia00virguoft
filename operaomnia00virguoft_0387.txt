GULEX. 379

sslas Triptolemi mutavit sulcus aristis.

Hic, magnum Argoae navi decus, edita pinus
Proceras decorat silvas hirsuta per artus;

Appetit aereis contingere montibus astra

Ilicis et nigrae species, et laeta cupressus ;
Umbrosaeque manent fagus, hederaeque ligantes
Brachia, fraternos plangat ne populus ictus ; 140
Ipsaeque excedunt ad summa cacumina lentae, -
Pinguntque aureolos viridi pallore corymbos ;
Queis aderat veteris myrtus non nescia fati.

At volucres patulis residentes dulcia ramis
Carmina per varios edunt resonantia cantus.

His suberat gelidis manans e fontibus unda,

Quae levibus placidum rivis sonat orta liquorem 3
Et, quanquam geminas avium vox obstrepit aures,
Hanc querulae referunt voces, queis nantia limo
Corpora lympha fovet. Sonitus alit aeris Echo, 150
Argutis et cuncta fremunt ardore cicadis.

At circa passim fessae cubuere capellae,
Excelsisque super dumis, quos leniter afflans
Aura susurrantis possit confundere venti.

Pastor, ut ad fontem densa requievit in umbra,
Mitem concepit projectus membra soporem,
Anxius insidiis nullis : sed lentus in herbis
Securo pressos somno mandaverat artus :

Stratus humi dulcem capiebat corde quietem :

Ni fors incertos jussisset ducere casus. 160
Nam solitum volvens ad tempus tractibus isdem
Immanis vario maculatus corpore serpens,
Mersus ut in limo magno subsideret aestu

Obvia vibranti carpens gravis aera lingua,
Squamosos late torquebat motibus orbes.
Tollebant aurae venientis ad omnia visus.

J am magis atque magis corpus revolubile volvem
Attollit nitidis pectus fulgoribus, et se

Sublimi cervice rapit ; cui crista superne

