:352 Ρ. VIRGILII MARONIS

Sperabant, nunc arma volunt, foedusque precantur
Infectum‚ et Turni sortem miserantur iniquam.

His aliud majus J uturna adj ungit, et alto

Dat signum coelo; quo non praesentius ullum

Turbavit mentes Italas, monstroque fefellit.

Namque volans rubra fulvus J ovis ales in aethra
Litoreas agitabat aves turbamque sonantem

Agminis aligeri ; subito quum lapsus ad undas
Cycnum excellentem pedibus rapit improbus uncis. 250
Arrexere animos Itali, eunctaeque volucres

Convertunt clamore fugam, mirabile visu,

AEtheraque obscurant pennis, hostemque per auras
Facta nube premunt: donec vi victus, et ipso

Pondere defecit, praedamque ex unguibus ales

Projecit fluvio, penitusque in nubila fugit.

Tum vero augurium Rutuli clamore salutant,
Expediuntque manus ; primusque Tolumnius augur,

‘² Hoc erat, hoc votis‚” inquit, ‘² quod saepe petivi:
Accipio, agnoscoque deos : me, me duce ferrum 260
Corripite, o miseri, quos improbus advena bello
Territat, invalidas ut aves et litora vestra

Vi populat. Petet ille fugam, penitusque profundo
Vela dabit. Vos unanimi densate catervas

Et regem vobis pugna defendite raptum?

Dixit, et adversos telum contorsit in hostes

Procurrens ; sonitum dat stridula cornus, et auras
Certa secat. Simul hoc, simul ingens clamor, et omnes
Tru-bati cunei, calefactaque eorda tumultu.

Hasta volans, ut forte novem pulcherrima fratrum 270
Corpora constiterant contra, quos fida crearat

Una tot Arcadio conjux Tyrrhena Gylippo,

Horum unum ad medium, teritur qua sutilis alvo
Balteus, et laterum juncturas fibula mordet,

Egregium forma juvenem et fulgentibus armis,
Transadigit costas, fulvaque effundit arena.

At fratres, animosa phalanx accensaque luctu,

 

