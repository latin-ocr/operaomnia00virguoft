38 Ρ. VIRGILII MARON IS

N unc alios, alios, dum nubila ventus agebat,
Concipiunt. Hinc ille avium concentus in agris,
Et laetae pecudes, et ovantes gutture corvi.
Si vero solem ad rapidum lunasque sequentes
Ordine respicies, nunquam te crastina fallet
Hora, neque insidiis noctis capiere serenae.
Luna, revertentes quum primum colh'git ignes,
Si nigrum obscuro comprenderit ae'ra cornu,
Maximus agricolis pelagoque parabitur imber.
At si virgineum suffuderit ore ruborem, 430
Ventus erit ; vento semper rubet aurea Phoebe.
Sin ortu quarto, namque is certissimus auctor,
Pura, neque obtusis per coelum cornibus ibit:
Totus et ille dies, et qui nascentur ab illo
Exactum ad mensem, pluvia ventisque carebunt 3
Votaque servati solvent in litore nautae
Glauco et Panopeae et Inoo Melicertae.
Sol quoque et exoriens, et quum se condit in undas,
Signa dabit ; solem certissima signa sequuntur,
Et quae mane refert, et quae surgentibus astris. 440
Ille ubi nascentem maculis variaverit ortum
Conditus in nubem, medioque refugerit orbe:
Suspecti tibi sint imbres ; namque urget ab alto
Arboribusque satisque notus pecorique sinister.
Aut ubi sub lucem densa inter nubila sese
Diversi rumpent radii, aut ubi pallida surget
Tithoni croceum linquens Aurora cubile 3
Heu, male tum mites defendet pampinus uvas:
⁴ Tam multa in tectis crepitans salit horrida. gran ndo.
Hoc etiam, emenso quum jam decedet Olympo, 450
Profuerit meminisse magis: nam saepe videmus
Ipsius m vultu varios errare colores;
Caeruleus pluviam denuntiat,' lgneus euros.
Sin maculae incipient rutilo immiscerier igni,
Omnia tunc pariter vento nimbisque videbis
Fervere : non illa quisquam me nocte per altum i

