248 AENEIDOS LIB. VII.

Ipse inter primos praestanti corpore Turnus
Vertitur arma tenens, et toto vertice supra est:
Cui triplici crinita juba galea alta Chimaeram -
Sustinet, AEtnaeos efflantem faucibus ignes 余

Tam magis illa fremens, et tristibus effera flammis,
Quam magis offuso crudescunt sanguine pugnae.

At levem clipeum sublatis cornibus Io

Auro insignibat, jam saetis obsita, jam bos, 790
Argumentum ingens, et custos virginis Argus,

Caelataque amnem fundens pater Inachus urna.
Insequitur nimbus peditum, clipeataque totis

Agmina densentur campis, Argivaque pubes,
Auruncaeque manus, Rutuli, veteresque Sicani,

Et Sacranae acies, et picti scuta Labici:

Qui saltus, Tiberine, tuos, sacrumque Numici

Litus arant, Rutulosque exercent vomere coHes,
Cireaeumque jugum 3 queis Jupiter Anxurus arvis
Praesidet, et viridi gaudens Feronia luco余 800
Qua Saturae jacet atra palus, gelidusque per imas

Quaerit iter valles atque in mare conditur Ufens.

Hos super advenit Volsca de gente Camilla,
Agmen agens equitum et florentes aere catervas,
Bellatrix : non illa colo calathisve Minervae
Femineas assueta manus, sed proelia virgo
Dura pati, cursuque pedum praevertere ventos.

Illa vel intactae segetis per summa volaret

Gramina, nec teneras cursu laesisset aristas余

Vel mare per medium, fluctu suspensa tumenti, 810
Ferret iter, celeres nec tingeret aequore plantas.

Illam omnis tectis agrisque effusa juventus

Turbaque miratur matrum, et prospectat euntem,
Attonitis inhians animis : ut regius ostro

Velet honos leves humeros, ut fibula crinem

Auro internectat 余 Lyciam ut gerat ipsa pharetram,

Et pastoralem praefixa cuspide myrtum.

