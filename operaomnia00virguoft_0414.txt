406 P. VIRGILII MARONIS

Venales olerum fasces portabat in urbem; 80
Inde domum cervice levis, gravis ‘aere, redibat,

Vix unquam urbani comitatus merce macelli.

Cepa rubens sectique famem domat area porri, ·
Quaeque trahunt acri vultus nasturtia morsu,
Intubaque,et Venerem revocans eruca morantem.

Tum quoque tale aliquid meditans intraverat hortum,
Ac primum, leviter digitis tellure refossa, ·
Quatuor educit cum spissis allia fibris3
Inde comas apii graciles rutamque rigentem
Velh't, et exiguo coriandra trementia filo. 90
Haec ubi collegit, laetum consedit ad ignem,

Et clara famulam poscit mortaria voce.

Singula tum capitum numeroso cortice nudat,

Et summis spoliat coriis, contemtaque passim

Spargit humj atque abicit. Servatum gramine bulbum
Tingit aqua, lapidisque cavum demittit in orbem.

Hinc salis inspergit micas: sale durus adeso

Caseus adjicitur3 dictas super ingerit herbas;

Et laeva vestem saetosa sub inguina fulcit.

Dextera pistillo primum fragrantia mollit 100
Allia; tum pariter mixto terit omnia suco.

It manus in gyrum3 paulatim singula vires

Deperdunt proprias; color est e pluribus unus,

Nec totus viridis, quia lactea frusta repugnant,

Nec de lacte nitens, quia tot variatur ab herbis.

Saepe viri nares acer jaculatur apertas

Spiritus, et simo damnat sua prandia vultu,

Saepe manu summa lacrimantia lumina tergit,
Immeritoque furens dicit convicia fumo.

Procedebat opus : non jam salebrosas ut ante, 110
Sed gravior lentos ibat pistillus in orbes.

Ergo Palladii guttas instillat olivi,

Exiguique super vires infundit aceti,

Atque iterum commiscet opus, mixtumque retractat.
'Nm demum digitis mortaria tota duobus

 

