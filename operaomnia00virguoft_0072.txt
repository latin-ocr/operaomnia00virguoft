64 P. VIRGILII MARONIS

Et genus aequoreum, pecudeS, pictaeque volucres,

In furias ignemque ruunt ; amor omnibus idem.

Tempore non alio catulorum oblita leaena

Saevior erravit campis ; nec funera vulgo

Tam multa informes ursi stragemque dedere

Per silvas z tumsaevus aper, tum pessima tigris ς

Heu ! male tum Libyae solis erratur in agris.

Nonne vides, ut tota tremor portentet equorum 250

Corpora, si tantum notas odor attulit auras ‘l

Ac neque eos jam frena virum, neque verbera saeva,

N on scopuli rupesque cavae, atque objecta retardant

Flumina, correptos unda torquentia montes.

Ipse ruit dentesque Sabellicus exacuit sus,

Et pede prosubigit terram, fricat arbore costas,

Atque hinc atque illinc humerosque ad vulnera durae,

Quid juvenis, magnum cui versat in ossibus ignem

Durus amor? Nempe abruptis turbata procellis

Nocte natat caeca serus freta ; quem super ingens 260

Porta tonat coeli, et scopulis illisa reclamant

AEquora ; nec miseri possunt revocare parentem,

N ec moritura super crudeli funere virgo.

Quid lynces Bacchi variae, et genus aere luporum

Atque eanum ’ζ quid, quae imbelles dant proelia cervi 2
Scilicet ante omnes furor est insignis equarum ς

Et mentem Venus ipsa dedit, quo tempore Glauci

Potniades malis membra absumsere quadrigae.

Illas ducit amor trans Gargara, transque sonantem

Ascanium 3 superant montes, et flumina tranant. 270

Continuoque, avidis ubi subdita flamma medullis,

Vere magis, quia vere calor redit ossibus, illae

Ore omnes versae in zephyrum stant rupibus altis,

Exceptantque leves auras 3 et saepe sine ullis

Conjugiis vento gravidae, mirabile dictu,

Saxa per et scopulos et depressas convalles

Diffugiunt, non, Eure, tuos, neque Solis ad ortus,

In Boream Caurumque, aut unde nigerrimus Auster

 

