’ἡ

272 Ρ. VIRGILII MARON IS

Balatum exercent : ille asper et improbus, ira

Saevit in absentes ; coUecta fatigat edendi

Ex longo rabies, et siccae sanguine fauces.

Haud aliter Rutulo, muros et castra tuenti,

Ignescunt irae ; duris dolor ossibus ardet ς

Qua tentet ratione aditus, et quae via clausos

Excutiat Teucros vallo, atque effundat in aequor.

Classem, quae lateri castrorum adjuncta latebat,

Aggeribus septam circum et fluvialibus undis, 70

Invadit; sociosque incendia poscit ovantes 3

Atque manum pinu flagranti fervidus implet.

ι Tum vero incumbunt ς urget praesentia Turni ;

Atque omnis facibus pubes accingitur atris.

Diripuere focos ; piceum fert fumida lumen

Taeda, et commixtam Vulcanus ad astra favillam.
Quis deus, o Musae, tam saeva incendia Teucris

Avertit? tantos ratibus quis depulit ignes?

Dicite. Prisca fides facto, sed fama perennis.

Tempore quo primum Phrygia formabat in Ida 80

AEneas classem, et pelagi petere alta parabat,

Ipsa deum fertur genetrix Berecyntia magnum

Vocibus his affata J ovem : “ Da, nate, petenti,

Quod tua cara parens domito te poscit Olympo.

Pinea silva mihi multos dilecta per annos:

[Lucus in arce fuit summa, quo sacra ferebant,

N igi-anti picea trabibusque obscurus acernis ι]

Has ego Dardanio juveni, quum classis egeret,

Laeta dedi ς nunc sollicitam timor anxius urget.

Solve metus, atque hoc precibus sine posse parentem, 90

Ne cursu quassatae ullo neu turbine venti

Vincantur: prosit nostris in montibus ortas.”

Filius huic contra, torquet qui sidera mundi :⁶

“ O genetrix, quo fata vocas 2 aut quid petis istis ‘3

Mortaline manu factae immortale carinae

Fas habeant 2 certusque incerta pericula lustret

AEneas2 cui tanta. deo permissa potestas?

 

