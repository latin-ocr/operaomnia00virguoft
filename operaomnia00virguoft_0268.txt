260 Ρ. VIRGILII MARONIS

Aspice, qui coeant populi, quae moenia clausis
Ferrum acuant portis in me excidiumque meorum.”
Dixerat ; et niveis hinc atque hinc diva lacertis
Cunctantem amplexu molli fovet. Ille repente
Accepit solitam flammam ; notusque medullas
Intravit calor, et labefacta per ossa cucurrit : 390
N on secus atque olim, tonitru quum rupta corusco
Ignea rima micans percurrit lumine nimbos.

Sensit laeta dolis et formae conseia conjux.

Tum pater aeterno fatur devinctus amore ε

“ Quid causas petis ex alto '3 fiducia cessit

Quo tibi, diva, mei ’.ἱ Similis si cura fuisset,

Tum quoque fas nobis Teucros armare fuisset ;

N ec Pater omnipotens Trojam, nec fata vetabant
Stare, decemque alios Priamum superesse per annos
Et nunc, si bellare parim, atque haec tibi mens est, 400
Quidquid in arte mea possum promittere curae,
Quod fieri ferro liquidove potest electro,

Quantum ignes animaeque valent ; absiste precando
Viribus indubitare tuis.'’ Ea verba locutus
Optatos dedit amplexus, placidumque petivit
Conjugis infusus gremio per membra soporem.

Inde ubi prima quies medio jam noctis abactae
Curriculo expulerat somnum ; quum femina primum,
Cui tolerare colo vitam tenuique Minerva
Impositum, cinerem et sopitos suscitat ignes 410
Noctem addens operi ; famulasque ad lumina longo
Exercet penso, castum ut servare cubile ·
Conjugis, et possit parvos educere natos :

Haud secus ignipotens nec tempore segnior illo

Mollibus e stratis opera ad fabrilia surgit.

Insula Sicanium juxta latus AEoliamque

Erigitur Liparen, fumantibus ardua saxis :

Quam subter specus et Cyclopum exesa caminis

Antra AEtnaea tonant, validique incudibus ictus

Auditi referunt gemitum, striduntque cavernis 420

