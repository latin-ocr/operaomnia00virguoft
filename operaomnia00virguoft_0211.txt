AENEIDOS LIB. VI. 203

Qua tua te fortuna sinet. Via prima salutis·

Quod minime reris, Graia pandetur ab urbe.”
Talibus ex adyto dictis Cumaea Sibylla,

Horrendas canit ambages, antroque remugit

Obscuris vera involvens : ea frena furenti 100

Concutit, et stimulos sub pectore vertit Apollo.

Ut primum cessit furor, et rabida ora quierunt,

Incipit AEneas heros: “Non ulla laborum,

Ο virgo, nova mi facies inopinave surgit:

Omnia praecepi, atque animo mecum ante peregi.

Unum oro—quando hic inferni janua regis

Dicitur, et tenebrosa palus Acheronte refuso—-

Ire ad conspectum cari genitoris et ora

Contingat : doceas iter, et sacra ostia pandas.

Illum ego per flammas et mille sequentia tela 110

Eripui his humeris, medioque ex hoste recepi 3

Ille, meum comitatus iter, maria omnia mecum

Atque omnes pelagique minas coelique ferebat

Invalidus, vires ultra sortemque senectae.

Quin, ut te supplex peterem et tua limina adirem,

Idem orans mandata dabat. Natique patrisque,

Alma, precor, miserere3 potes namque omnia: nec te

Nequidquam lucis Hecate praefecit Avernis ς’

Si potuit manes arcessere conjugis Orpheus,

Threicia fretus cithara fidibusque canoris ; 120

Si fratrem Pollux alterna morte redemit,

Itque reditque viam toties. Quid Thesea, magnum

Quid memorem Alciden 2 Et mi genus ab Jove summo.”
Talibus orabat dictis, arasque tenebat ;

Quum sic orsa loqui vates : “ Sate sanguine divum,

Tros Anchisiada, facilis descensus Averno ;

Noctes atque dies patet atri janua Ditis 3

Sed revocare gradum superasque evadere ad auras,

Hoc opus, hic labor est. Pauci, quos aequus amavit

. Jupiter, aut ardens evexit ad aethera virtus, 130

Dis geniti potuere. Tenent media. omnia silvae,

ι-ι--Ἳ--ὲήν-εη-ι-ιι-Ἴ ‘mm-'w .-‹

-.-J-*oa-

