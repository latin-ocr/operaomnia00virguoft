AENEIDOS LIB. IV. 169

Dulce caput, magicas invitam accingier artes.
'Pu secreta pyram tecto interiore sub auras
Erige ; et arma viri, thalamo quae fixa reliquit
Impius, exuviasque omnes, lectumque jugalem.
Quo perii, superimponas. Abolere nefandi
Cuncta viri monumenta jubet monstrataque sacerdos.”
Haec effata silet ; pallor simul occupat ora.
Non tamen Anna novis praetexere funera sacris 500
Germanam credit, nec tantos mente furores
Concipit, aut graviora- timet, quam morte Sychaei.
E1go jussa parat.
At regina, pyra penetrali in sede sub auras
Erecta ingenti taedis atque ilice secta,
Intenditque locum sertis, et fronde coronat
Funerea3 super exuvias ensemque relictum
Effigiemque toro locat, haud ignara futuri.
Stant arae circum, et crinis effusa sacerdos
'I'er centum tonat ore deos, Erebumque, Chaosque, 510
Tergeminamque Hecaten, tria virginis ora Dianae.
Sparserat et latices simulatos fontis Averni ;
F alcibus et messae ad lunam quaemntur ahenis
Pubentes herbae, nigri cum lacte venem· ;
Quaeritur et nascentis equi de fronte revulsus
Et matri praereptus amor.
Ipsa mola manibusque piis altaria juxta,
Unum exuta pedem vinclis, in veste recincta,
Testatur moritura deos, et conscia fati
Sidera 3 tum, si quod non aequo foedere amantis 520
Curae numen habet justumque memorque, precatur.
Nox erat, et placidum carpebant fessa soporem
Corpora per terras, silvaeque et saeva quierant
AEquora ; quum medio volvuntur sidera lapsu,
Quum tacet omnis ager, pecudes, pictaeque volucres,
Quaeque lacus late liquidos, quaeque aspera dumis
Rura tenent, somno positae sub nocte silenti :
[Lenibant curas, et corda oblita laborum]

 

