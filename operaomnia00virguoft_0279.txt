AENEIDOS LIB. IX. 271

Dives equum, dives pictai vestis et auri.

Messapus primas acies, postrema coercent

Tyrrhidae juvenes, medio dux agmine Turnus

[Vertitur arma tenens, et toto vertice supra est z]

Ceu septem surgens sedatis amnibus altus 30
Per tacitum Ganges, aut pingui flumine Nilus

Quum refluit campis etjam se condidit alveo.

Hic subitam nigro glomerari pulvere nubem

Prospiciunt Teucri, ac tenebras insurgere campis.
Primus ab adversa conclamat mole Caicus :

“ Quis globus, o cives, caligine volvitur atra Ξ

Ferte citi ferrum, date tela, scandite muros :

Hostis adest, eja.” Ingenti clamore per omnes

Condunt se Teucri portaS‚ et moenia complent.

Namque ita discedens praeceperat optimus armis 40
AEneas : Si qua interea fortuna fuisset,

Neu struere auderent aciem, neu credere campo 3

Castra modo et tutos servarent aggere muros.

Ergo, etsi conferre manum pudor iraque monstrat,
Objiciunt portas tamen, et praecepta facessunt,
Armatique cavis exspectant turribus hostem.

Turnus, ut ante volans tardum praecesserat agmen,
Viginti lectis equitum comitatus et urbi

Improvisus adest: maculis quem Thracius albis

Portat equus, cristaque tegit galea aurea rubra. 50 ⁷
“Ecquis erit mecum, juvenes 2 qui primus in hostem 2
En‚'’ ait. Et jaculum attorquens emittit in auras,
Principium pugnae, et campo sese arduus infert.

Clamore excipiunt socii, fremituque sequuntur

Horrisono ; Teucrum mirantur inertia corda :

Non aequo dare se campo, non obvia ferre

Arma viros, sed castra fovere. Huc turbidus atque huc
Lustrat equo muros, aditumque per avia quaerit.

Ac veluti pleno lupus insidiatus ovili

Quum fremit ad caulas, ventos perpessus et imbres, 60
Nocte super media ; tuti sub matribus agni

