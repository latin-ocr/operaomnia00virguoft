400 P. VIRGILII MARONIS

Vel casu incepto, merita vel denique culpa.
Omnia nam potius, quam te laesisse, putabo.”
Labitur interea revoluta ab litore classis,
Magna repentino sinuantur lintea Coro, 460
Flectitur in viridi remus sale, languida fessae
Virginis in cursu moritur querimonia longo.
Deserit angustis inclusum faucibus Isthmon.
Cypselidae magni florentia regna Corinthi ;
Praeterit abruptas Scironis protinus arces,
Infestumque suis dirae testudinis exit
Spelaeum, multoque cruentas hospite cautes.
Jamque adeo tutum longe Piraeea cernit,
Et notas secum, heu frustra, respectat Athenas.
J am procul e fluctu Minoia respicit arva, 470
Florentesque videt jam Cycladas, hinc Strophadasque ;
Hinc sinus, hinc statio contra patet Hermionea.
Linquitur ante alias longe gratissima Delos
N ere'idum matri et Neptuno AEgaeo.
Prospicit incinctam spumanti litore Cythnon
Marmoreamque Paron, viridemque allapsa Donusam
AEginamque simul sementiferamque Seriphum.
Fertur et incertis jactatur ad omnia ventis,
Cymba velut magnas sequitur quum parvula classes,
Afer et hiberno bacchatur in aequore turbo ε 480
Donec tale decus form-‘e vexavit, et aegros
Non tulit, et miseros mutavit virginis artus,
Caeruleo pollens conjux Neptunia regno.
Sed tamen externam squamis vestire puellam,
Infidosque inter teneram committere pisces
Non statuit—nimium est avidum pecus Amphitrites 3-
Aereis potius sublimem sustulit alis,
Esset ut in terris sacti de nomine Ciris,
Ciris Amyclaeo formosior ansere Ledae.
Ac velut in niveo tenerae quum primitus ovo 490
Effigies animantis et internodia membris
Imperfecta novo fluitant concreta calore:

Q..-

