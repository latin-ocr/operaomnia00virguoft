132 P. VIRGILII MARON IS

Ascanium, Anchisenque patrem, Teucrosque penates

Commendo sociis, et curva valle recondo ;

Ipse urbem repeto, et cingor fulgentibus armis.

Stat casus renovare omnes, omnemque reverti 750

Per Trojam, et rursus caput objectare periclis.

Principio muros obscuraque limina portae,

Qua gressum extuleram, repeto ; et vestigia retro

Observata sequor per noctem et lumine lustro.

Horror ubique animos, simul ipsa. silentia terrent.

Inde domum, si forte pedem, si forte tulisset,

Me refero. Irruerant Danai, et tectum omne tenebant.
(Ϊῌᾷεξῷἰςηᾶε edax summa ad fastigia vento

Volvitur 3 exsuperant flammae 3 furit aestus ad aurae.

Procedo, et Priami sedes arcemque reviso. 760

Et jam porticibus vacuis Junonis asylo

Custodes lecti Phoenix et dirus Ulixes

Praedam asservabant. Huc undique Troia gaza

Incensis erepta adytis, mensaeque deorum,

Crateresque auro solidi, captivaque vestis

Congeritur. Pueri et pavidae longo ordine matres

Stant circum.

Ausus quin etiam voces jactare per umbram,

Implevi clamore vias, maestusque Creusam

Nequidquam ingeminans iterumque iterumque vocavi. 770

Quaerenti, et tectis urbis sine fine furenti,

Infelix simulacrum atque ipsius umbra Creiisae

Visa mihi ante oculos, et nota major imago.

Obstupui, steteruntque comae, et vox faucibus haesit.

Tum sic affari, et curas his demere dictis :

‘ Quid tantum insano juvat indulgere dolori,

Ο dulcis conjux 2 non haec sine numine divum

Eveniunt: nec te [hinc] comitem asportare Creusam

Fas, aut ille sinit superi regnator Olympi.

Longa tibi exsilia, et vastum maris aequor arandum. 780

Et terram Hesperiam venies, ubi Lydius arva

Inter opima virum leni fluit agmine Thybris '

,νῖ

