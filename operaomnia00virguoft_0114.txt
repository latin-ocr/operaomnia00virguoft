106 P. VIRGILII MARONIS

Ο sola infandos Trojae miserata labores,

Quae nos, reliquias Danaum, tcrroeque marisque
Omnibus exhaustos jam casibus, omnium egenos,
Urbe, domo, socias l grates persolvere dignas 600
Non opis est nostrae, Dido, nec quidquid ubique est
Gentis Dardaniae, magnmn quae sparsa per orbem.

Di tibi, si qua pios respectant numina, si quid
Usquam justitia est et mens sibi conscia recti,
Praemia digna ferant. Quae te tam laeta tulerunt
Saecula? qui tanti talem genuere parentes?

In freta dum fluvii current, dum montibus umbrae
Lustrabunt convexa, polus dum sidera pascet τ
Semper honos nomenque tuum, laudesque manebunt,

Quae me cumque vocant terrae.” Sic fatus, amicum 610 ¹

Ilionea petit dextra, laevaque Serestum ;

Post alios, fortemque Gyan, fortemque Cloanthum.
Obstupuit primo aspectu Sidonia Dido,

Casu deinde viri tanto 3 et sic ore locuta est:

“ Quis te, nate dea, per tanta pericula casus

Insequitur? quae vis immanibus applicat oris?

Tune ille AEneas, quem Dardanio Anchisae

Alma Venus Phrygii genuit Simoentis ad undam?

Atque equidem Teucrum memini Sidona venire,

Finibus expulsum patriis, nova regna petentem 620

Auxilio Beli : genitor tum Belus opimam

Vastabat Cyprum, et victor ditione tenebat:

Tempore jam ex illo casus mihi cognitus urbis

Trojanae, nomenque tuum, regesque Pelasgi.

Ipse hostis Teucros insigni laude ferebat,

Seque ortum antiqua Teucrorum ab stirpe volebat.

Quare agite, o tectis, juvenes, succedite nostris.

Me quoque per multos similis fortuna labores

J actatam hac demum voluit consistere terra.

Non ignara mali miseris succurrere disco.” 630

Sic memorat ε simul AEnean in regia ducit

Tecta 3 simul divum templis indicit honorem.

 

 

