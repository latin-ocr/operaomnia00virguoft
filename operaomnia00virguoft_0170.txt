162 P. VIRGILII MARONIS

Seu terram, rapido pariter cum flamine portant.

Tum virgam capit ; hac animas ille evocat Orco
Pallentes, alias sub Tartara tristia mittit ;

Dat somnos adimitque, et lumina morte resignat τ

Illa fretus agit ventos, et turbida tranat

Nubila. Jamque volans apicem et latera ardua cernit
Atlantis duri, coelum qui vertice fulcit,—

Atlantis, cinctum assidue cui nubibus atris

Piniferum caput et vento pulsatur et imbri ;

Nix humeros infusa tegit : tum flumina mento 250
Praecipitant senis, et glacie riget horrida barba.

Hic primum paribus nitens Cyllenius alis

Constitit ; hinc toto praeceps se corpore ad undas
Misit, avi similis, quae circum litora, circum

Piscosos scopuIOS‚ humilis volat aequora juxta.

[Haud aliter terras inter coelumque volabat,

Litus arenosum Libyae ventosque secabat

Materno veniens ab avo Cyllenia proles]

Ut primum alatis tetigit magalia plantis,

AEnean fundantem arces ac tecta novantem 260
Conspicit: atque illi stellatus iaspide fulva

Ensis erat, Tyrioque ardebat murice laena,

Demissa ex humeris ; dives quae munera Dido
Fecerat, et tenui telas discreverat auro.

Continuo invadit : “ Tu nunc Carthaginis altae
Fundamenta locas, pulchramque uxorius urbem
Exstruis 2 heu regni rerumque oblite tuarum Ξ

Ipse desim tibi me claro demittit Olympo

Regnator, coelum et terras qui numine torquet 3

Ipse haec ferre jubet celeres mandata per auras : 270
Quid struis 2 aut qua spe Libycis teris otia terris ‘l

Si te nulla movet tantarum gloria rerum,

N ec super ipse tua moliris laude laborem,

Ascanium surgentem, et spes heredis Iuli

Respice ; cui regnum Italioe Romanaque tellus
Debentur.³⁷ Tali Cyllenius ore locutus

