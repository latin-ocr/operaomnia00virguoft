236 P. VIRGILII MARONIS

Ille inter vestes et levia pectora lapsus

Volvitur attactu nullo, fallitque furentem, 350
Vipeream inspirans animam ; fit tortile collo

Aurum ingens coluber, fit longae taenia vittae,
Innectitque comaS, et membris lubricus errat. ·

Ac dum prima lues udo sublapsa veneno

Pertentat sensus, atque ossibus implicat ignem,

Necdum animus toto percepit pectore flammam:

Mollius, et solito matrum de more, locuta est,

Multa super nata lacrimans Phrygiisque hymenaeis.

“ Exsulibusne datur ducenda Lavinia Teucris,
O genitor-2 nee te miseret nataeque tuique 2 360

Nec matris miseret, quam primo aquilone relinquet
Perfidus, alta petens abducta virgine praedo 2

At non sic Phrygius penetrat Lacedaemona pastor,
Ledaeamque Helenam Trojanas vexit ad urbes.
Quid tua sancta fides ’.Ι quid cura antiqua tuorum,
Et consanguineo toties data dextera Turno 2

Si gener externa petitur de gente Latinis,

quue sedet, Faunique premunt te jussa parentis :
Omnem equidem sceptris terram quae libera nostris
Dissidet, externam reor, et sic dicere divos. 370
Et Turno, si prima domus repetatur origo,

Inachus Acrisiusque patres, mediaeque Mycenae.”

His ubi nequidquam dictis experta, Latinum
Contra stare videt, penitusque in vise-era lapsum
Serpentis furiale malum, totamque pererrat:

'rum vero infelix, ingentibus excita monstris,

Immensam sine more furit lymphata per urbem:

Ceu quondam torto volitans sub verbere turbo,

Quem pueri magno in gyro vacua atria circum

Intenti ludo exercent ; ille actus habena 380
Curvatis fertur spatiis ; stupet inscia supra

Impubesque manus, mirata volubile buxum 3

Dant animos plagae : Non cursu segnior illo

Per medias urbes agitur populosque seroces. ξ’

