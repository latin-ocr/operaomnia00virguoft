AENEIDOS LIB. VI. 211

Ergo iter inceptum peragunt, fluvioque propinquant:
Navita quos jam inde ut Stygia prospexit ab unda
Per tacitum nemus ire, pedemque advertere ripae,
Sic prior aggreditur dictis, atque increpat- ultro ε
“ Quisquis eS, armatus qui nostra ad flumina tendis,
Fare age, quid venias ; jam istinc, et comprime gressum.
Umbrarum hic locus est, Somni Noctisque soporae 3 390
Corpora viva nefas Stygia vectare carina.
Nec vero Alciden me sum laetatus euntem
Accepisse lacu, nec Thesea Pirithoumque ς
Dis quamquam geniti, atque infleti viribus essent.
Tartareum ille manu custodem in vincla petivit,
Ipsius a solio regis traxitque trementem :
Hi dominam Ditis thalamo deducere adorti.’‘
Quae contra breviter fata est Amphrysia vates :
“ Nullae hic insidiae tales 3 absiste moveri ;
N ec vim tela ferunt : licet ingens janitor antro 400
AEternum latrans exsangues terreat umbras ;
Casta licet patrui servet Proserpina limen.
Troias AEneas, pietate insignis et armis,
Ad genitorem imas Erebi descendit ad umbras.
Si te nulla movet tantae pietatis imago,
At ramum hunc (aperit rarum, qui veste latebat)
Agnoscas.” 'Fumida ex ira tum corda residunt.
Nec plura his. Ille admirans venerabile donum
Fatalis virgae, longo post tempore visum,
Caeruleam advertit puppim, ripaeque propinquat. 410
Inde alias animas, quae per juga longa sedebant,
Deturbat, laxatque foros : simu] accipit alveo
Ingentem AEnean. Gemuit sub pondere cymba
Sutilis, et multam accepit rimosa paludem.
Tandem trans fluvium incolumis vatemque virumque
Informi limo glaucaque exponit in ulva.

Cerberus haec ingens latratu regna trifauci
Personat, adverso recubans immanis in antro.
Cui vates, horrere videns jam colla colubris.

