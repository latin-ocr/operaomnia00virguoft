 

AENEIDOS LIB. III. 137

Hic domus AEneae cunctis dominabitur oriS‚

Et nati natorum, et qui nascentur ab inis?

Haec Phoebus : mixtoque ingens exorta tumultu

Laetitia, et cuncti, quae sint ea moenia, quaerunt 3 100

Quo Phoebus vocet errantes, jubeatque reverti.

Tum genitor, veterum volvens monumenta virorum,

‘Audite, o procereS‚' ait, ‘et spes discite vestras.

Creta J ovis magni medio jacet insula ponto,

Mons Idaeus ubi et gentis cunabula nostrae :

Centum urbes habitant magnas, uberrima regna.

Maximus unde pater, si rite audita recordor,

Teucrus Rhoeteas primum est advectus ad oras,

Optavitque locum regno. Nondum Ih'um et arces

Pergameae steterant ; habitabant vallibus imis 110

Hinc mater cultrix Cybelae, Corybantiaque aera,

Idaeumque nemus ; hinc fida silentia sacris,

Et juncti currum domiuae subiere leones.

Ergo agite, et divum ducunt qua jussa, sequamur:

Placemus ventos, et Gnosia regna petamus.

Nec longo distant cursu 3 modo Jupiter adsit,

Tertia lux classem Cretaeis sistet in oris.’

Sic fatus, meritos aris mactavit honores,

Taurum Neptuno, taurum tibi, pulcher Apollo,

N igram Hiemi pecudem, Zephyris felicibus albam. 120
“ Fama volat, pulsum regnis cessisse paternis

Idomenea ducem, desertaque litora Cretae ;

Hoste vacare domos, sedesque adstare relictas.

Linquimus Ortygiae portus, pelagoque volamus,

Bacchatamque J'ugis Naxon, viridemque Donusam,

Olearon, niveamque Paron, sparsasque per aequor

Cycladas, et crebris legimus freta concita terris·

Nauticus exoritur vario certamine clamor ;

Hortantur socii, Cretam proavosque petamus.

Prosequitur surgens a puppi ventus euntes, 130

Et tandem antiquis Curetum allabimur oris.

Ergo avidus muros optatae molior urbis,

