56 Ρ. VIRG. MAR. GEORG. LIB. 11.

Ipse dies agitat festos ; fususque per herbam,
Ignis ubi in medio, ct socii cratera coronant,
Te libans, Lenaee, vocat ; pecorisque magistris
Velocis jaculi certamina ponit in ulmo,
Corporaque agresti nudant praedura palaestra.
Hanc olim veteres vitam coluere Sabini ;
Hanc Remus et frater; sic fortis Etruria crevit ;
Scilicet et rerum facta est pulcherrima Roma,
Septemque una sibi muro circumdedit arces.
Ante etiam sceptrum Dictaei regis, et ante
Impia quam caesis gens est epulata juvencis,
Aureus hanc vitam in terris Saturnus agebat.
Necdum etiam audierant inflari classica, necdum
Impositos duris crepitare incudibus enses

Sed nos immensum spatiis confecimus aequor,
Et jam tempus equum fumantia solvere colla.

530

540

 

 

