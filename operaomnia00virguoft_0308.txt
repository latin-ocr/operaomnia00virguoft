300 Ρ. VI RGILII MARONIS

Surge age, et Aurora socios veniente vocari
Primus in arma jube, et clipeum cape, quem dedit ipsc
Invictum ignipotens, atque oras ambiit auro.
Crastina lux, mea si non irrita dicta putari3‚
Ingentes Rutulae spectabit caedis acervos.’'
Dixerat: et dextra discedens impulit altam,
Haud ignara modi, puppim. Fugit illa per undas
Ocior et jaculo et ventos aequante sagitta.
Inde aliae celerant cursuS. Stupet inscius ipse
Tros Anchisiades 3 animos tamen omine tollit. 250
Tum breviter supera aspectans convexa precatur :
*⁶ Alma parens Idaea deum, cui Dindyma cordi,
Turrigeraeque urbes, bijugique ad frena. leones 3
Tu mihi nunc pugnae princeps, tu rite propinques
Augurium, Phrygibusque adsis pede, diva, secundo.”
'rantum effatus : et interea revoluta- ruebat
Matura jam luce dies, noctemque fugarat.

Principio sociis edicit, signa sequantur,
Atque animos aptent armis, pugnaeque parent se.
Jamque in conspectu Teucros habet et sua castra, 260
Stans celsa in puppi : clipeum quum deinde sinistra
Extulit ardentem. Clamorem ad sidera tollunt
Dardanidae e muris ; spes addita suscitat iras ;
Tela manu jaciunt. Quales sub nubibus atris
Strymonia} dant signa grues, atque aethera tranant
Cum sonitu, fugiuntque notos clamore secundo.
At Rutulo regi ducibusque ea mira videri
Ausoniis 3 donec versas ad litora puppes
Respiciunt, totumque allabi classibus aequor.
Ardet apex capiti, cristisque a vertice flamma 270
Funditur, et vastos umbo vomit aureus ignes ε
N on secus ac liquida si quando nocte cometae
Sanguinei lugubre rubent, aut Sirius ardor:
Ille sitim morbosque ferens mortalibus aegris
Nascitur, et laevo contristat lumine coelum.

Haud tamen audaci Turno fiducia cessit

 

