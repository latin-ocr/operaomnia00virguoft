34 P. VIRGILII MARONIS

Felices operum. Quintam fuge ; pallidus Orcus
Eumenidesque satae ; tum partu Terra nefando
Coeumque Iapetumque creat, saevumque Typhoea,
Et conjuratos coelum rescindere fratres. 280
Ter sunt conati imponere Pelio Ossam
Scilicet, atque Ossae frondosum involvere Olympum :
Ter Pater extructos disjecit fulmine montes. 4
Septima post decimam felix, et ponere vitem,
Et prensos domitare boves, et licia telae
Addere. Nona fugae melior, contraria furtis.
Multa adeo gelida melius se nocte dedere,
Aut quum sole novo terras irrorat Eous.
Nocte leves melius stipulae, nocte arida prata
Tondentur 3 noctes lentus non deficit humor. 290
Et quidam seros hiberni ad luminis ignes
Pervigilat, ferroque faces inspicat acuto ;
Interea longum cantu solata laborem
Arguto conjux percurrit pectine telas 3
Aut dulcis musti Vulcano decoquit humorem
Et foliis undam trepidi despumat aheni.
At rubicunda Ceres medio succiditur aestu ;
Et medio tostas aestu terit area fruges.
Nudus ara, sere nudus 3 hiems ignava colono.
Frigoribus parto agricolae plerumque fruuntur, 300
'Mutuaque inter se laeti conn'via curant.
Invitat genialis hiems curasque resolvit :
Ceu pressae quum jam portum tetigere cafinae,
Puppibus et laeti nautae imposuere coronas.
Sed tamen et quernas glandes tum stringere tempus,
Et lauri baccas, oleamque, cruentaque myrta ;
Tum gruibus pedicas et retia ponere cervis,
Auritosque sequi lepores ; tum figere damas,
Stuppea torquentem Balearis verbera fundae :
Quum nix alta jacet, glaciem quum flumina trudunt. 310
Quid tempestates auctumni et sidera dicam 2
Atque, ubi jam breviorque dies et mollior aestas,

