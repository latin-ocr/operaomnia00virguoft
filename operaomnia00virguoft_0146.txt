138 P. VIRGILII MARONIS

Pergameamque voco, et laetam cognomine gentem
Hortor amare focos, arcemque attollere tectis.
Jamque fere sicco subductae litore puppes ;
Connubiis arvisque novis operata juventus ;
J ura domosque dabam ; subito quum tabida membris,
Corrupto coeli tractu, miserandaque venit
Arboribusque satisque lues, et letifer annus. ι
Linquebant dulces animas, aut aegra trabebant 140 ⁴
Corpora ; tum steriles exurere Sirius agros ; ’
Arebant herbae, et victum seges aegra negabat.
Rursus ad oraclum Ortygiae Phoebumque remenso
Hortatur pater ire mari, veniamque precari :
Quam fessis finem rebus ferat, unde laborum
Tentare auxilium jubeat‚,quo vertere cursus,

“ Nox erat, et terris animalia-somnus habebat:
Effigies sacrae divum Phrygiique penates,
Quos mecum a Troja mediisque ex ignibus urbis
Extuleram‚ visi ante oeulos adstare jacentis 150
In somnis, multo manifesti lumine, qua se
Plena per insertas fundebat luna fenestras 3
Tum sic affari, et curas his demere dictis :
‘ Quod tibi delato Ortygiam dicturus Apollo est,
Hic canit, et tua nos en ultro ad limina mittit.
Nos te, Dardania incensa, tuaque arma secuti,
Nos tumidum sub te permensi classibus aequor‚
Idem venturos tollemus in astra nepotes,
Imperiumque urbi dabimus. 'ru moenia magnis
Magna para, longumque fugae ne linque laborem. 160
Mutandae sedes. Non haec tibi litora suasit
Delius, aut Cretae jussit considere, Apollo.
Est locus, Hesperiam Graii cognomine dicunt:
Terra antiqua, potens armis, atque ubere glebae 5
OEnotri coluere viri ; nunc fama, minores
Italiam dixisse ducis de nomine gentem.
Hae nobis propriae sedes ; hinc Dardanus ortus,
Iasiusque pater, genus a quo principe nostrum.

 

