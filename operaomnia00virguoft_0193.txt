AENEID'OS LIB. V. 185

Certa manent, puerig et palmam movet ordine nemo :
Me liceat casus miserari insontis amici.” 350
Sic fatus, tergum Gaetuli immane leonis
Dat Salio, villis onerosum atque unguibus aureis.
Hic Nisus, “Si tanta,’' inquit, “sunt praemia victis,
Et te lapsorum miseret: quae munera Niso
Digna dabis ’.ἱ primam merui qui laude coronam,
Ni me, quae Salium, fortuna inimica tulisset :²¹
Et simul his dictis faciem ostentabat, et udo
Turpia membra fimo. Risit pater optimus olli,
Et clipeum efferri jussit, Didymaonis artes,
Neptuni sacro Danais de poste refixum. 360
Hoc juvenem egregium praestanti munere donat.
Post, ubi confecti cursus, et dona peregit ;
“ N unc, si cui virtus animusque in pectore przesens
Adsit, et evinctis attollat brachia palmis.'⁷
Sic ait, et geminum pugnae proponit honorem:
Victori velatum auro vittisque juvencum ;
Ensem atque insignem galeam, solatia victo.
N ec mora ; continuo vastis cum viribus effert
Ora Dares, magnoque virfim se murmure tollit ;
Solus qui Paridem solitus contendere contra, 370
Idemque ad tumulum, quo maximus occubat Hector,
Victorem Buten immani corpore, qui se
Bebrycia veniens Amyci de gente ferebat,
Perculit, et fulva moribundum extendit arena.
Talis prima Dares caput altum in proelia tollit,
Ostenditque humeros latos, alternaque jactat
Brachia protendens, et verberat ictibus auraS.
Quaeritur huic alius : nec quisquam ex agmine tanto
Audet adire virum, manibusque inducere cestus.
Ergo alacris, cunctosque putans excedere palma, 380
AEneae stetit ante pedes ; nec plura moratus,
Tum laeva taurum cornu tenet, atque ita fatur:
“ Nate dea, si nemo audet se credere pugnae,
Quae finis standi 2 quo me decet usque teneri ἲ

 

